---
title: "Garantiniai raštai"
description: "Šiame straipsnyje pateikiama informacija apie garantinius raštus. Garantiniame rašte bankas sutinka mokėti tam tikrą pinigų sumą asmeniui, jei vienas iš banko klientų laiku nesumokės arba neįvykdys įsipareigojimo tam asmeniui."
author: twheeloc
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
ms.search.form: BankLGGuarantee
audience: Application User
ms.reviewer: twheeloc
ms.search.scope: AX 7.0.0, Operations, Core
ms.custom: 18291
ms.assetid: 5c0b5e37-d51d-4a01-bb37-1882173abb9f
ms.search.region: Global
ms.author: leguo
ms.search.validFrom: 2016-02-28
ms.dyn365.ops.version: AX 7.0.0
translationtype: Human Translation
ms.sourcegitcommit: 3b16ef53f9fb57a6663db0be1f7e0a57471db2fb
ms.openlocfilehash: fa27a5a2b2edb73875b74572bc467cd20a3e7ec8
ms.lasthandoff: 03/31/2017


---

# <a name="letters-of-guarantee"></a>Garantiniai raštai

Šiame straipsnyje pateikiama informacija apie garantinius raštus. Garantiniame rašte bankas sutinka mokėti tam tikrą pinigų sumą asmeniui, jei vienas iš banko klientų laiku nesumokės arba neįvykdys įsipareigojimo tam asmeniui. 

Garantinis raštas yra banko (laiduotojo) sutikimas sumokėti nustatytą sumą pinigų konkrečiam asmeniui (gavėjui), jei banko klientas (vykdytojas) laiku nesumokės arba neįvykdys įsipareigojimo gavėjui. Garantiniai raštai nėra perduodami. Jie galioja tik gavėjui, kuris įvardijamas sutartyje. Vykdytojas gali prašyti padidinti arba sumažinti garantinio rašto vertę, priklausomai nuo sutarties sąlygų. 

Norėdamas likviduoti garantinį raštą, gavėjas privalo pateikti originalų garantinį raštą ir informuoti banką apie įgaliotojo įsipareigojimų nevykdymą prieš galiojimo pabaigos datą. Tada bankas sumoka reikiamą sumą, kuri turi būti sumokėta į gavėjo sąskaitą, kaip sutarta garantiniame rašte. Bankas pasilieka tam tikrą procentą nuo mokėjimo kaip maržą. Dėl šio procento sutariama ir jis nurodomas sutarties sąlygose. 

Galite sukurti kodą, kurį priskirtumėte garantinio rašto paskirčiai. Taip pat galite nurodyti priežastis, kurios gali būti siejamos su garantinio rašto atšaukimu. Galite peržiūrėti paskirties kodus ir banko priežastis puslapiuose **Mokėjimo paskirties kodai** ir **Banko priežastys**. 

Galite naudoti puslapį **Garantinis raštas**, kad atliktumėte šias užduotis:

-   Sukurkite teisingus DK įrašus ir išvenkite įvedimo rankiniu būdu.
-   Fiksuokite visas pinigines ir nepinigines operacijas bei sekite garantinių raštų balansus.
-   Fiksuokite ir sekite garantinių raštų būseną ir galiojimo terminą.
-   Generuokite ataskaitą, kurioje būtų pateikiami bankai, turintys garantinius raštus.

Toliau pateikiamoje lentelėje aprašomi veiksmai, kuriuos galite atlikti su garantiniu raštu.

| Veiksmas              | Paskirtis                                                                                                                   |
|---------------------|---------------------------------------------------------------------------------------------------------------------------|
| Pateikti bankui      | Pateikti prašymą bankui išduoti garantinį raštą.                                                                       |
| Gauti iš banko   | Kai bankas sutinka su pateiktu prašymu, paimti iš banko garantinį raštą.                            |
| Duoti gavėjui | Kai gaunate iš banko garantinį raštą, pateikti garantinį raštą gavėjui.              |
| Padidinti reikšmę      | Jei gavėjas ir vykdytojas sutinka, padidinti piniginę vertę.                                                  |
| Sumažinti reikšmę      | Jei gavėjas ir vykdytojas sutinka, sumažinti piniginę vertę.                                                  |
| Išplėsti              | Kai pateikiate garantinį raštą gavėjui, pratęsti galiojimo laiką, jei to reikia. |
| Atšaukti              | Jei priežasties, dėl kurios buvo prašyta garantinio rašto, nebėra – atšaukti sutartį.                  |
| Likviduoti           | Kai gavėjas pateikia garantinį raštą bankui, iškeisti garantinį raštą į grynuosius pinigus.                      |




