---
title: Banko valdymo darbo sritis
description: "Šioje temoje pateikiama informacijos apie banko valdymo darbo sritį. Šioje darbo srityje nurodoma su įmonės banko sąskaitomis susijusi informacija ir pateikiamas suvestinės rodinys ir analizės puslapis. Suvestinės rodinyje rodomos suvestinės išklotinės, banko sąskaitos informacija, likučio diagrama ir susijusi informacija. Analizės puslapyje naudojantis „Microsoft Power BI“ galimybėmis parodomi su banko sąskaitos likučiais susiję vaizdiniai elementai."
author: saraschi2
manager: AnnBe
ms.date: 05/25/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: twheeloc
ms.search.scope: Core, Operations, UnifiedOperations
ms.search.region: Global
ms.author: saraschi
ms.search.validFrom: 2017-06-30
ms.dyn365.ops.version: July 2017 update
ms.translationtype: Human Translation
ms.sourcegitcommit: 3abf4b151b177095b71d44e9a6c9fd8541eaa64e
ms.openlocfilehash: 759de82e9cd1c08f86c0a8eb55fa7bae5c4f740f
ms.contentlocale: lt-lt
ms.lasthandoff: 06/14/2017

---
# <a name="bank-management-workspace"></a>Banko valdymo darbo sritis

Darbo srityje **Banko valdymas** rodoma su įmonės banko sąskaitomis susijusi informacija. Ši darbo sritis apima rodinį **Suvestinė** ir puslapį **Analizė**. Rodinyje **Suvestinė** rodomos suvestinės išklotinės, banko sąskaitos informacija, likučio diagrama ir susijusi informacija. Puslapyje **Analizė** naudojantis „Microsoft Power BI“ galimybėmis parodomi su banko sąskaitos likučiais susiję vaizdiniai elementai.

## <a name="summary-view"></a>Suvestinės rodinys

### <a name="summary"></a>Suvestinė

Dalyje **Suvestinė** esančiose išklotinėse pateikiama jūsų banko sąskaitų apžvalga ir suteikiama greita prieiga prie dažniausiai naudojamų puslapių. Banko derinimo informacija yra susijusi su pažangia banko derinimo funkcija. Įtraukiama informacija tik apie banko sąskaitas, kurioms puslapyje **Banko sąskaita** nustatyta funkcijos **Pažangus banko derinimas** parinktis **Taip**. Dalyje **Suvestinė** galite importuoti banko sąskaitų elektroninius banko failus visiems juridiniams subjektams.

### <a name="bank-accounts"></a>Banko sąskaitos

Kiekvienai juridinio subjekto banko sąskaitai dalyje **Banko sąskaitos** skiriama kortelė. Rodomas dabartinis likutis ir, naudodami detalizavimo funkciją galite rodyti tik tą suvestinę likučio sumą sudarančias operacijas. Naudodami sumą **Tarpinės operacijos** taip pat galite detalizuoti, kad būtų rodomos tik tą suvestinę sumą sudarančios operacijos. Tarpinės operacijos yra bet kurios laukiančios operacijos, kurios buvo užregistruotos naudojant tarpinį funkcionalumą, bet dar nebuvo apmokėtos. Suma **Laukiantis likutis** yra dabartinis likutis, atėmus tarpines arba laukiančias operacijas.

Kortelėje taip pat nurodoma, kada paskutinį kartą suderinta banko sąskaita. Ši informacija nurodoma tik tuo atveju, jeigu banko sąskaitai įgalinta pažangaus banko derinimo parinktis.

### <a name="balance"></a>Likutis

Diagramoje **Likutis** nurodoma buvusio banko sąskaitos likučio informacija, kuri pasirinkta dalyje **Banko sąskaitos**, arba visų juridinio subjekto banko sąskaitų informacijos suvestinė. Ši informacija pateikiama įvairiems laikotarpiams: dabartinei savaitei, dabartiniam mėnesiui, dabartiniams metams, paskutiniams penkeriems metams ir visiems laikotarpiams (visa banko sąskaitos informacija). 

Jei peržiūrite vienos banko sąskaitos diagramą **Likutis**, ankstesni likučiai rodomi banko sąskaitos valiuta. Jei peržiūrite visų juridinio subjekto banko sąskaitų diagramą, ankstesni likučiai rodomi apskaitos valiuta.

Informacija apie tai, kada paskutinį kartą atnaujinti duomenys, rodoma diagramos viršuje. Galite atnaujinti duomenis pagal tai, ko jums reikia.

### <a name="related-information"></a>Susijusi informacija

Dalyje **Susijusi informacija** atidarę puslapį **Pagrindinis žurnalas** galite atlikti banko pavedimus. Taip pat galite greitai atidaryti puslapius **Banko operacijos** ir **Tarpinės operacijos**.

## <a name="analytics-view"></a>Analizės rodinys

Puslapyje **Analizė** pateikiamos svarbios dabartinės įmonės banko sąskaitų metrikos. Šiame puslapyje pateikiami toliau nurodomi vaizdo elementai.

-   Banko likutis sistemos valiuta
-   Likutis pagal juridinį subjektą
-   Šiandienos faktinis ir prognozuojamas likutis banko sąskaitos valiuta
-   Likutis pagal banko sąskaitą
-   Balansas pagal valiutą

Darbo srityje **Grynųjų pinigų peržiūra – visos įmonės** galite peržiūrėti visų įmonių banko analizės informaciją.

