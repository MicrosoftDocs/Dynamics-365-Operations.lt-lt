---
title: "Peržiūrėti finansines ataskaitas"
description: "Šiame straipsnyje aprašoma, kaip peržiūrėti ir naršyti finansines ataskaitas programoje „Microsoft Dynamics AX“. Tai apima informaciją apie įvairias parinktis, kurias galite taikyti finansinėms ataskaitoms, norėdami pakeisti jų išvaizdą ir jų duomenis."
author: RobinARH
manager: AnnBe
ms.date: 04/04/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: RobinARH
ms.search.scope: AX 7.0.0, Operations, Core
ms.custom: 10334
ms.assetid: d20f435f-fb65-4068-ab09-7efc7be683a6
ms.search.region: Global
ms.author: aolson
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: d421b161216d700f7819f1da8c0ca8ad089b5670
ms.openlocfilehash: 8b02dbc0181c08611674cdf571075c20d78cebdc
ms.contentlocale: lt-lt
ms.lasthandoff: 05/25/2017


---

# <a name="view-financial-reports"></a>Peržiūrėti finansines ataskaitas

[!include[banner](../includes/banner.md)]


Šiame straipsnyje aprašoma, kaip peržiūrėti ir naršyti finansines ataskaitas programoje „Microsoft Dynamics AX“. Tai apima informaciją apie įvairias parinktis, kurias galite taikyti finansinėms ataskaitoms, norėdami pakeisti jų išvaizdą ir jų duomenis.

<a name="financial-reporting-overview"></a>Finansinių ataskaitų apžvalga
----------------------------

## <a name="open-a-financial-report"></a>Finansinės ataskaitos atidarymas
Norėdami atidaryti ataskaitą, pasirinkite ataskaitos pavadinimą. Pirmą kartą atidarius ataskaitą, ji automatiškai sugeneruojama už praėjusį mėnesį. Pvz., jei pirmą kartą ataskaitą atidarote 2015 m. rugpjūtį, ataskaita generuojama 2015 m. liepos 31 dienai. Kai ataskaita atidaroma, galite pradėti ją tyrinėti detalizuodami konkrečius duomenis ir keisdami ataskaitos parinktis.

## <a name="drill-down-on-a-financial-report"></a>Finansinės ataskaitos detalizavimas
Finansinės ataskaitos gali būti kelių išsamumo lygių. Finansų lygis yra pirmasis, kurį matote atidarę finansinę ataskaitą. Norėdami pereiti į sąskaitos lygį, pasirinkite duomenis, kuriuos norite detalizuoti. Pvz., norėdami peržiūrėti pardavimų sąskaitos informaciją, pasirinkite pardavimų duomenis, kuriuos norite panagrinėti. Sąskaitos lygį galite detalizuoti, kad matytumėte operacijas, kurios sudaro sąskaitos balansą. Yra du būdai peržiūrėti operacijas: ataskaitos operacijos ir kvito operacijos.

-   **Ataskaitos operacijos** – operacijos rodomos suformatuotame rodinyje, kuris yra įtrauktas į finansinę ataskaitą. Norėdami peržiūrėti operacijas suformatuotame rodinyje, pasirinkite duomenis, kuriuos norite detalizuoti, o tada spustelėkite **Detalizuoti iki ataskaitos operacijų lygio**.
-   **Kvito operacijos** – atidaro kvito operacijų užklausą, kurioje galite peržiūrėti operacijas. Norėdami peržiūrėti operacijas kvito operacijų užklausoje, pasirinkite duomenis, kuriuos norite detalizuoti, o tada spustelėkite **Atidaryti sąskaitos operacijas**.

Jei tai yra biudžeto duomenys, galite pasirinkti atidaryti biudžeto sąskaitos įrašus. Norėdami uždaryti bet kurį iš ataskaitos lygių ir grįžti į pradžią, galite spustelėti klavišą „Esc“ arba mygtuką **Uždaryti** (**X**) viršutiniame dešiniajame kampe.

## <a name="change-report-options"></a>Ataskaitos parinkčių keitimas
Galite pakeisti ataskaitos datą, taikyti atributų ir dimensijos filtrus arba pakeisti biudžeto scenarijų ataskaitoje **Faktinių ir biudžeto duomenų palyginimas** ataskaitą. Veiksmų srityje spustelėkite **Ataskaitos parinktys**, o tada atlikite vieną ar daugiau iš šių veiksmų:

-   Norėdami pakeisti ataskaitos pradinį laikotarpį ir pradinius metus, pasirinkite pradinį laikotarpį ir pradinius metus, ir spustelėkite **Gerai**.
-   Norėdami ataskaitai pritaikyti atributų filtrus, pasirinkite **Pridėti atributų filtrą**. Pasirinkite atributą, įveskite atributo reikšmę, tada spustelėkite **Gerai**. Pvz., jei pasirenkate atributą **Sąskaitų kategorija**, įveskite atributo reikšmę **PARDAVIMAI**. Norėdami pašalinti filtrą, spustelėkite **Išvalyti**.
-   Norėdami ataskaitoje pritaikyti dimensijos filtrus, pasirinkite **Įtraukti dimensijos filtrą**. Pasirinkite dimensiją, tada įveskite dimensijos ID arba sąraše pasirinkite dimensiją. Norėdami pašalinti dimensijos filtrą, spustelėkite **Išvalyti**.
-   Pakeiskite scenarijų ataskaitoje **Faktinių ir biudžeto duomenų palyginimas** pasirinkdami naują scenarijų ir spustelėdami **Gerai**. Jei pasirinktas kitų metų scenarijus, nepamirškite atnaujinti pradinių metų. Pvz., jei dabartinis scenarijus skirtas FY2015, o jūs pasirinktate naują scenarijų, kuris skirtas FY2016, reikėtų pakeisti pradinius metus į **2016**.

Spustelėjus **Gerai**, ataskaitai pritaikomos visos jūsų pasirinktos parinktys. Jei nuspręsite, kad nenorite taikyti pasirinktų parinkčių, spustelėkite **Atšaukti**.

## <a name="update-a-financial-report"></a>Finansinės ataskaitos naujinimas.
Galite atnaujinti finansinę ataskaitą taip, kad ji rodytų to laikotarpio ir metų, kuriems ataskaita buvo sugeneruota, naujausius duomenis. Pvz., jei atnaujinsite finansinę ataskaitą, kuri buvo sugeneruota 2015 m. spalį, ataskaita atspindės visas naujas operacijas, užregistruotas 2015 m. spalį. Norėdami atnaujinti finansinę ataskaitą, veiksmų srityje spustelėkite **Atnaujinti**. Atnaujinta ataskaita pasiekiama tik tam asmeniui, kuris ją atnaujino. Kad tuos pačius duomenis galėtų matyti ir kiti žmonės, ataskaita turi būti publikuota.

## <a name="publish-a-financial-report"></a>Finansinės ataskaitos publikavimas
Atnaujinę finansinę ataskaitą, galite ją publikuoti. Tada ją galės peržiūrėti kiti organizacijos žmonės. Norėdami publikuoti ataskaitą, veiksmų srityje spustelėkite **Publikuoti**.

## <a name="display-a-financial-report-in-a-different-currency"></a>Finansinės ataskaitos rodymas kita valiuta
Finansinę ataskaitą galima rodyti bet kuria valiuta, bet kuriuo metu. Norėdami ataskaitą rodyti kita valiuta, veiksmų srityje spustelėkite **Valiuta**, tada pasirinkite valiutą. Ataskaita konvertuojama į tą valiutą ir rodomi rezultatai. Valiutų kodai ar simboliai, kurie sudaro dalį ataskaitos projekto, atnaujinami, kad atitiktų naują valiutą. Sąraše pateikiamos valiutos yra ataskaitų valiutos, sukonfigūruotos „Microsoft Dynamics AX“ sistemoje.

## <a name="display-a-summarized-view-of-the-financial-report"></a>Finansinės ataskaitos suvestinės rodymas
Finansinėje ataskaitoje gali būti informacijos eilutės ir suvestinės eilutės. Informacijos eilutės yra eilutės, kuriose yra pagrindinės sąskaitos arba dimensijos. Suvestinės eilutės yra aprašymo, bendros sumos ir skaičiavimo eilutes. Norėdami matyti tik ataskaitos suvestinės eilutes, spustelėkite **Rodyti**, tada spustelėkite **Tik suvestinės eilutės**. Ataskaita sutraukiama ir rodo tik suvestinės eilutes. Norėdami peržiūrėti informacijos eilutes kartu su suvestinės eilutėmis, spustelėkite **Rodyti**, tada dar kartą spustelėkite **Tik suvestinės eilutės**.

## <a name="open-a-financial-report-from-a-previous-month"></a>Ankstesnio mėnesio finansinės ataskaitos atidarymas
Galite peržiūrėti esamo mėnesio arba ankstesnių mėnesių ataskaitas negeneruodami ataskaitos iš naujo. Norėdami atidaryti ankstesnio mėnesio ataskaitą, spustelėkite **Rodyti**, tada spustelėkite **Ankstesnės ataskaitos**. Pateikiamas ankstesnių mėnesių, kurių ataskaitos buvo generuotos, sąrašas. Išplėskite mėnesį, kurio ataskaitą norite peržiūrėti, pasirinkite datą, tada spustelėkite **Gerai**. Rodoma ankstesnio mėnesio ataskaita. Norėdami grįžti į dabartinio mėnesio ataskaitą, spustelėkite **Atšaukti**.

## <a name="print-a-financial-report"></a>Finansinės ataskaitos spausdinimas
Norėdami spausdinti finansinę ataskaitą, veiksmų srityje spustelėkite **Spausdinti**, tada atlikite vieną arba kelis šiuos veiksmus, kad nustatytumėte spausdinimo parinktis:

-   Norėdami į spausdinamą ataskaitą įtraukti įvairaus išsamumo lygius, nustatykite slankiklį į padėtį **Taip** arba **Ne**. Jei ataskaita naudoja ataskaitų medį, galite įtraukti visus ataskaitinius vienetas arba tik dabartinį ataskaitinį vienetą.
-   Norėdami nustatyti puslapio dydį, pasirinkite jį iš sąrašo.
-   Norėdami nustatyti puslapio maketą, pasirinkite jį iš sąrašo. Jei norite, kad ataskaitos turinys tilptų į jūsų pasirinktą puslapio plotį, nustatykite slankiklį į padėtį **Taip**.
-   Norėdami nustatyti puslapio paraštes, įveskite viršutinės, apatinės, kairiosios ir dešiniosios paraštės dydį coliais.

Nustatę spausdinimo parinktis, spustelėkite **Spausdinti**, kad atspausdintumėte ataskaitą. Jei nuspręsite, kad nenorite spausdinti ataskaitos, vietoj to spustelėkite **Atšaukti**. Rodoma atspausdintos ataskaitos peržiūra. Galite pasirinkti spausdintuvą, į kurį siunčiama ataskaita, taip pat galite nustatyti spausdinimo parinktis.

## <a name="export-a-financial-report"></a>Finansinės ataskaitos eksportas
Norėdami eksportuoti finansinę ataskaitą, veiksmų srityje spustelėkite **Eksportuoti**. Ataskaita eksportuojama į „Microsoft Excel“ ir naršyklė paragins atidaryti arba įrašyti eksportuotą failą. Eksportuojamai ataskaitai pritaikomi eksporto parametrai, apibrėžti ataskaitos projekte.    

<a name="see-also"></a>Taip pat žiūrėkite
--------

[„Microsoft Dynamics AX“ finansinės ataskaitos](/dynamics365/operations/dev-itpro/analytics/financial-reporting-intro)




