---
title: "Apskaitos šaltinių naršyklė"
description: "Šiame straipsnyje pateikiama informacija apie Apskaitos šaltinių naršyklę, kurią galite naudoti Didžiosios knygos apskaitos įrašų šaltinio informacijos išsamiai analizei atlikti."
author: twheeloc
manager: AnnBe
ms.date: 06/20/2017
ms.topic: article
ms.prod: 
ms.service: dynamics-ax-applications
ms.technology: 
ms.search.form: AccountingSourceExplorer
audience: Application User
ms.reviewer: twheeloc
ms.search.scope: Core, Operations
ms.custom: 15391
ms.assetid: 57b95899-7298-43c0-8034-45b5d993cbf2
ms.search.region: Global
ms.author: peakerbl
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: cb5a674472936a52b624c548fd37079d57eb6cb7
ms.openlocfilehash: d21f214ef8a29c19f0af1d4a2bdfc3264987f0b8
ms.contentlocale: lt-lt
ms.lasthandoff: 12/14/2017

---

# <a name="accounting-source-explorer"></a>Apskaitos šaltinių naršyklė

[!INCLUDE [banner](../includes/banner.md)]

Šiame straipsnyje pateikiama informacija apie Apskaitos šaltinių naršyklę, kurią galite naudoti Didžiosios knygos apskaitos įrašų šaltinio informacijos išsamiai analizei atlikti.

Apskaitos šaltinių naršyklė yra naujas puslapis, kuriame rodomas šaltinio informacija. Galite naudoti apskaitos šaltinių naršyklę kaip atskirą įrankį arba su ja analizuoti DK apskaitos įrašus. Pavyzdžiui, galite naudoti apskaitos šaltinių naršyklę, kad gautumėte išsamiausia šaltinio informaciją apie bandomąjį balansą arba kvito operaciją. Galite naudoti eksportavimo į „MS Excel“ funkciją, kad dar labiau segmentuotumėte informaciją „Microsoft Excel“ (pvz., „PivotTable“ arba „PivotTable“ ataskaitoje).

Apskaitos šaltinių naršyklė visada rodo tą pačią bendrą sumą pagal DK sąskaitą, kurią rodo ir didžioji knyga (pvz., bandomojo balanso). Kaip ir bandomajame balanse galima rodyti segmentus atskiruose stulpeliuose. Tereikia pasirinkti tinkamą finansinės dimensijos rinkinį. 

Galite naudoti parametrus norėdami nustatyti analizės datų intervalą. Ši funkcija taip pat panaši į bandomojo balanso funkcijas.

Apskaitos šaltinių naršyklė rodo papildomą informaciją apie visus dokumentus, kurie naudoja šaltinio dokumentų sistemą, paremtą apskaitos paskirstymais ir, jei taikoma, projekto apskaitos paskirstymais. Ši informacija apima piniginės sumos tipą, projektą, veiklą, kategoriją ir eilutės ypatybę. Štai keletas analizės, kurią galite atlikti, pavyzdžių:

-   Nuokrypiai tarp pirkimo užsakymų ir tiekėjo SF, nes kiekvieną nuokrypį reprezentuoja piniginės sumos tipas, pvz., išlaidų nuokrypis
-   Apmokamos ir neapmokamos valandos ir išlaidos pagal projektą, verslo struktūros vienetą ir pagrindinę sąskaitą

Apie šaltinio dokumentus, kurie naudoja šaltinio dokumentų nuorodos tapatybės koncepciją, apskaitos šaltinių naršyklė rodo dar išsamesnę informaciją, pvz., klientą, tiekėją, darbuotoją, produktą, kiekį, vieneto tekstą ir aprašymus. Štai keletas analizės, kurią galite atlikti, pavyzdžių:

-   Viešbučio išlaidos pagal verslo vienetą ir viešbučio prekės ženklą per ataskaitinį laikotarpį, remiantis išlaidų ataskaitomis
-   Nuolaidos pagal tiekėją, produktą, padalinį

Apskaitos šaltinių naršyklėje nuo šių dokumentų taip pat galima pereiti prie faktinio šaltinio dokumento.




