---
title: Vartotojo sąsajos elementai
description: Šioje temoje aprašyti programos vartotojo sąsajos (UI) elementai.
author: ''
manager: AnnBe
ms.date: 08/09/2019
ms.topic: article
ms.prod: ''
ms.service: dynamics-ax-applications
ms.technology: ''
audience: Application User
ms.reviewer: ''
ms.search.scope: Core, Operations
ms.search.region: Global
ms.author: tlefor
ms.search.validFrom: ''
ms.dyn365.ops.version: 7.2999999999999998
ms.openlocfilehash: 4b64ed55546a998caf80e7a83cdb7cd3fdde10a3
ms.sourcegitcommit: 3ba95d50b8262fa0f43d4faad76adac4d05eb3ea
ms.translationtype: HT
ms.contentlocale: lt-LT
ms.lasthandoff: 09/27/2019
ms.locfileid: "2179154"
---
# <a name="user-interface-elements"></a>Vartotojo sąsajos elementai

Šioje temoje aprašyti programoje naudojami vartotojo sąsajos (UI) elementai. Prieš naršant sąsajoje vartotojui svarbu žinoti sąsają sudarančių elementų pavadinimus ir funkcijas.

## <a name="overview"></a>Apžvalga

- **Veiksmų sritis** – juosta, esanti po naršymo juosta. Joje galite pasirinkti skirtukus, kad pakeistumėte puslapyje rodomus įrašus. Čia galite redaguoti ir įrašyti įrašus.  
- **„FactBox“** – šioje srityje galite matyti informaciją ir stebėti tam tikrų įrašų veiklą.  
- **„FactBox“ sritis**– čia galite slinkti per skirtingus įrašo aspektus, kad peržiūrėtumėte juos „FactBox“.  
- **Filtro sritis** – kai kuriuose puslapiuose galite pasirinkti **Rodyti filtrus**, kad atidarytumėte šią sritį. Naudodami šią sritį galite susiaurinti puslapyje rodomus rezultatus.  
- **Naršymo juosta** – sąsajos viršuje esanti juosta. Joje yra **„Dynamics 365“ portalas**, **Ieška**, **įmonės parinkiklis**, **Veiksmų centras**, **Parametrai**, **Pagalba ir palaikymas** ir vartotojo profilis.  
- **Naršymo sąrašas** – kai kuriuose puslapiuose galite slinkti per šią sritį, kad rastumėte konkretų įrašą. Pasirinkus įrašą puslapyje bus rodoma išsami jo informacija.  
- **Naršymo sritis** – kairiausioji sritis. Šioje srityje galite rasti bet kokį produkto puslapį.  
- **Puslapis** – pagrindinis sąsajos elementas. Kituose UI komponentuose atlikti pasirinkimai turės įtakos tam, kokie įrašai bus rodomi puslapyje.  
- **Sritis** – dešiniausioji sritis. Ji bus atidaryta kai kuriais atvejais, kai reikės pakeisti ir įrašyti įrašo aspektus.  
- **Skirtukas** – kalbant apie veiksmų sritį tai – parinkčių meniu, kuris rodomas pasirinkus tam tikrą parinktį veiksmų srityje.  

![Toliau pateiktame vaizde parodyta šių elementų vieta sąsajoje.](media/user-interface-01.png)

## <a name="tabs-fields-and-sections"></a>Skirtukai, laukai ir skyriai

*Skirtukas* – puslapyje pasirinkta sritis, kuri tame pačiame puslapyje atidaro kitą įrašo aspektą. Dažnai jį naudodami galėsite pakeisti tam tikrus *laukus* arba UI elementus, kuriuose galima įvesti tekstą. 

*„FastTab“* – skirtukas, kuris turi papildomą privalumą – jį naudodami vienu metu galite matyti kelis skirtukus. „FastTab“ galite išplėsti spustelėdami žemyn nukreiptą rodyklę dešinėje jo pusėje.

![Toliau pateiktame vaizde parodytas skirtukų ir „FastTabs“ pavyzdys.](media/user-interface-02.png)

*Skyrius* yra panašus į skirtuką. Žodis „skyrius“ dažnai naudojamas bet kokiai puslapio sričiai, kurioje tvarkoma konkreti informacijos kategorija, apibūdinti. Toliau pateiktame vaizde parodyti skyrių pavyzdžiai – Santrauka, Užsakymai ir parankiniai.

![Toliau pateiktame vaizde parodytas skirtukų ir skyriaus pavyzdys.](media/user-interface-03.png)

## <a name="dialog-boxes-and-drop-down-menus"></a>Dialogo langai ir išskleidžiamieji meniu

*Dialogo langas* – sritis, kuri atidaroma pasirinkus tam tikrus įrašo keitimo ar kūrimo veiksmus. Dialogo languose yra laukų, į kuriuos galite įvesti renkamą tekstą. Kartais tam tikrame lauke galėsite spustelėti žemyn nukreiptą rodyklę, kuri atidarys parinkčių, kurias galima pasirinkti, sąrašą. Jis vadinamas *išskleidžiamuoju meniu*. Toliau pateiktame vaizde laukuose **Tipas** ir **Klientų grupė** yra parinktis atidaryti išskleidžiamąjį meniu.

![Toliau pateiktame vaizde parodytas dialogo lango pavyzdys.](media/user-interface-04.png)

Kai kuriais atvejais dialogo langas bus atidarytas šalia atitinkamo mygtuko, kai jį spustelėsite. Jis vadinamas *išskleidžiamuoju dialogo langu*. Toliau pateiktame vaizde spustelėjus mygtuką **Iki datos** buvo atidarytas išskleidžiamasis dialogo langas.

![Toliau pateiktame vaizde parodytas išskleidžiamojo dialogo lango pavyzdys.](media/user-interface-05.png)

## <a name="notifications"></a>Pranešimai

Tam tikri jūsų prižiūrimų objektų pakeitimai bus rodomi kaip *pranešimai*. Pranešimais jums gali būti pranešama, kada pakeičiama konkretaus kliento informacija, arba įspėjama, kada sistema negali priimti įvesčių, kurias įtraukėte tam tikruose laukuose. Norėdami daugiau sužinoti apie tai, kaip tinkinti, apie kokius dalykus gausite pranešimus, žr. [Įspėjimų apžvalga](../get-started/alerts-overview.md).

Pranešimai rodomi įvairiais būdais.
- **Funkcijos paaiškinimas** – jis bus rodomas šalia lauko, skirtuko ar kito mygtuko ir šiame pranešime bus paaiškinta, kam naudojama funkcija. 
- **Veiksmų centras** – langas su pranešimu bus rodomas šalia veiksmų centro mygtuko naršymo juostoje. Spustelėję **Veiksmų centras** galite peržiūrėti išsamią informaciją apie pranešimą.  
- **Pranešimų juosta** – ji rodoma po veiksmų sritimi.  

Toliau pateiktame vaizde parodyti šių rūšių pranešimų pavyzdžiai.

![Toliau pateiktame vaizde parodyti pranešimų pavyzdžiai.](media/user-interface-06.png)

- **Pranešimo langas** – jis rodomas virš sąsajos ir su juo reikia atlikti veiksmus, kad galėtumėte toliau naudoti produktą.  

![Toliau pateiktame vaizde parodytas pranešimo lango pavyzdys.](media/user-interface-07.png)

## <a name="toolbars-grids-and-lists"></a>Įrankių juostos, tinkleliai ir sąrašai

*Įrankių juostoje* yra įrankių, pavyzdžiui, galimybė įtraukti laukų ar pašalinti įrašus. Kartais įrankių juosta bus rodoma puslapyje virš *tinklelio*. Tinkleliu vadinamos įrašų eilės su įvairiais duomenų stulpeliais. Įrankių juostos yra ne virš visų tinklelių.

*Sąrašu* vadinamas įrašų rinkinys, per kurį galite slinkti. Šie įrašai gali būti pateikiami puslapyje juos spustelėjus. Dažnai tokiu atveju bus atidarytas tinklelis.

![Toliau pateiktame vaizde parodyti įrankių juostų, tinklelių ir sąrašų pavyzdžiai.](media/user-interface-08.png)
