---
title: Ryšių su klientais apžvalga
description: Šioje temoje pateikiama klientavimo galimybių, teikiamų mažmeninės prekybos programoje, apžvalga.
author: bebeale
manager: AnnBe
ms.date: 11/01/19
ms.topic: article
ms.prod: ''
ms.service: dynamics-365-retail
ms.technology: ''
ms.search.form: ''
audience: Application User
ms.reviewer: josaw
ms.search.scope: Core, Operations, Retail
ms.custom: 260624
ms.assetid: a4f9d315-9951-451c-8ee6-37f9b3b15ef0
ms.search.region: global
ms.search.industry: Retail
ms.author: shajain
ms.search.validFrom: 2018-10-01
ms.dyn365.ops.version: Version 10.0.7
ms.openlocfilehash: fb58022f61f9944d6e385874db1f2342bc111866
ms.sourcegitcommit: fbc106af09bdadb860677f590464fb93223cbf65
ms.translationtype: HT
ms.contentlocale: lt-LT
ms.lasthandoff: 11/06/2019
ms.locfileid: "2774017"
---
# <a name="clienteling-overview"></a>Ryšių su klientais apžvalga

[!include [banner](includes/banner.md)]
[!include [banner](includes/preview-banner.md)]

Daugybė mažmenininkų, ypač aukštos klasės prekes parduodančių specializuotų mažmenininkų, siekia, kad jų pardavimo darbuotojai užmegztų ilgalaikius ryšius su pagrindiniais klientais. Iš darbuotojų tikimasi, kad jie žinotų tai, ką šie klientai mėgsta ir ko nemėgsta, pirkimo istoriją, kokiems produktams teikia pirmenybę, taip pat svarbias datas, pavyzdžiui, metines ir gimtadienius. Darbuotojams reikia kažkur saugoti šią informaciją ir, esant reikalui, ją nesunkiai rasti. Jei ši informacija prieinama viename rodinyje, darbuotojai gali nesunkiai rasti tikslinius klientus, atitinkančius tam tikrus kriterijus. Pavyzdžiui, jie gali rasti visus klientus, norinčius įsigyti rankinių, arba klientus, kurie tuoj sulauks svarbaus įvykio, pavyzdžiui, gimtadienio ar metinių.

## <a name="client-book"></a>Kliento knyga

Programoje „Microsoft Dynamics 365 Retail“ mažmenininkai gali naudotis klientų knygos funkcijomis ir taip pardavimo darbuotojams suteikti galimybę paprasčiau užmegzti ilgalaikius ryšius su pagrindiniais klientais.

Į klientų knygą įeina klientų kortelės, kuriose pateikiama kiekvieno kliento kontaktinė informacija, kartu su trimis papildomomis charakteristikomis, kurios apibrėžtos mažmenininko ir sukonfigūruotos „Retail headquarters“. Mažmenininkai gali nustatyti tris svarbiausius dalykus, kuriuos pardavimo darbuotojai turėtų žinoti apie klientus. Pavyzdžiui, juvelyrinių dirbinių pardavėjui gali prisireikti nurodyti svarbias datas – metines ar gimtadienius, nes šiomis progomis paprastai perkama daugiau papuošalų. Kitas pavyzdys – drabužių pardavėjui gali praversti informacija apie klientų apsipirkimo įpročius ir mėgstamus prekių ženklus.

Be to, pardavimo darbuotojai klientų knygoje gali filtruoti sąrašus taip, kad juose būtų rodomi tik klientai, atitinkantys tam tikrus kriterijus. Pavyzdžiui, į parduotuvę buvo pristatyta nauja batų kolekcija ir darbuotojas nori apie tai informuoti klientus, kurie dažnai perka batus.  Šiuo atveju darbuotojas gali atlikti klientų knygos filtravimą, kad rastų atitinkamus klientus, ir tada imtis tolesnių veiksmų.

Jei tam tikri klientai dėl kokios nors priežasties nebėra laikomi pagrindiniais ir informacijos apie juos tvarkyti nebereikia, pardavimo darbuotojai gali juos pašalinti iš klientų knygos.

Kai kurie mažmenininkai nenori tvarkyti informacijos apie klientus pardavimo darbuotojų lygmeniu. Jiems gali užtekti tvarkyti sąrašą su pagrindiniais klientais parduotuvės lygmeniu. Šie mažmenininkai gali peržiūrėti klientus iš parduotuvės klientų knygų. Naudodami šią parinktį, mažmenininkai gali peržiūrėti klientus iš visų kiekvieno pardavimo darbuotojo klientų knygų, jei jų adresų knygelė atitinka esamos parduotuvės klientų knygą.  Tad jeigu darbuotojas dirba keliose to paties juridinio subjekto parduotuvėse, klientų knygoje rodomi visų šių parduotuvių klientai. Ši funkcija palaiko papildomas galimybes. Pavyzdžiui, klientus galima iš naujo priskirti nuo vieno darbuotojo prie kito darbuotojo. Ši galimybė naudinga, kai darbuotojai perkeliami į kitą darbo vietą ar išeina iš kompanijos.

Kiekvienas pardavimo darbuotojas viename juridiniame subjekte gali turėti vieną klientų knygą, o darbuotojai į savo klientų knygą gali įtraukti vieną ar daugiau klientų. Šiuo metu programoje „Retail“ kiekvieną klientą galima įtraukti tik į vieną klientų knygą. Tačiau „Microsoft“ planuoja pridėti funkcijų, kurios leistų vieną klientą įtraukti į keletą klientų knygų.

> [!NOTE]
> Kitaip nei kliento ieška, klientų knyga nefiltruoja klientų įrašų pagal parduotuvės adresų knygelių duomenis.

## <a name="activities-and-notes"></a>Veiklos ir pastabos

Internetiniai kanalai mažmenininkams suteikia galimybę sužinoti apie klientų poreikius, nereikalaudami, kad klientai pateiktų šią informaciją. Priešingas atvejis – kai klientai bendrauja su pardavimo darbuotojais parduotuvėje, jie atvirai suteikia informaciją apie savo poreikius. Deja, pasibaigus pardavimo procesui, ši informacija gali būti prarasta. Tačiau šią informaciją įrašę, mažmenininkai ją gali panaudoti geresniam klientų poreikių supratimui ir taip klientams teikti geresnes rekomendacijas ir aukštesnės kokybės prekybos paslaugas.

Norėdami užfiksuoti svarbią informaciją, kuria klientai dalijasi, pardavimo darbuotojai gali naudotis ne tik klientų knygos atributais, bet ir veiklų bei pastabų funkcijomis. Mažmenininkai gali konfigūruoti veiklų tipus, pvz., informaciją apie apsilankymą parduotuvėje, el. pašto adresą, telefono numerį ir paskyras. Darbuotojų sukurtas veiklas galima peržiūrėti laiko juostos formatu elektroniniame kasos aparate (EKA). Jas taip pat galima peržiūrėti skirtuke **Veiklos**, esančiame „Retail headquarters“ puslapyje **Visi klientai \> Bendri**.

Pardavimo darbuotojai taip pat gali naudoti pastabas, kad užfiksuotų bendrąją kliento informaciją, kuria galima pasinaudoti bet kada, kai su juo turima reikalų. Šios pastabos saugomos „Retail headquarters“, jas galima peržiūrėti kliento profilyje arba skambučių centro kliento informacijos puslapyje.

> [!NOTE]
> Šiuo metu bet kuris pardavimo darbuotojas, dirbantis juridiniam subjektui, gali peržiūrėti visas pastabas ir veiklas, taip pat jis gali peržiūrėti klientų informacijos puslapius. Pastabos ir veiklos nėra ribojamos darbuotojui, kuris į klientų knygą įtraukė klientą.

## <a name="integration-with-dynamics-365-customer-insights"></a>Integravimas su „Dynamics 365 Customer Insights“

Naudodami programą Dynamics 365 Customer Insights, mažmenininkai gali rinkti duomenis iš įvairių sistemų, kurias klientai naudoja sąveikaudami su mažmenininko prekės ženklu. Tada jie gali naudoti šiuos duomenis vienam kliento rodiniui sugeneruoti ir iš jo padaryti įžvalgų. Pasinaudodami „Customer Insights“ integracija su „Retail“, mažmenininkai gali pasirinkti vieną ar daugiau parametrų, kuriuos reikėtų rodyti kliento kortelėje ar klientų knygoje. Pavyzdžiui, mažmenininkai gali naudoti „Customer Insights“, kad apskaičiuotų kliento pasitraukimo tikimybę ir nustatytų, kokį kitą veiksmą reikia atlikti. Jeigu šios vertės apibrėžiamos kaip matai, jas galima rodyti kliento kortelėje ir jos gali suteikti svarbios informacijos pardavimo darbuotojams. Daugiau informacijos apie „Customer Insights“ rasite [Dynamics 365 Customer Insights](https://docs.microsoft.com/dynamics365/ai/customer-insights/overview) dokumentacijoje. Daugiau informacijos apie matus rasite [Matai](https://docs.microsoft.com/dynamics365/ai/customer-insights/pm-measures).

## <a name="set-up-clienteling"></a>Klientavimo nustatymas

Norėdami savo aplinkoje įjungti klientavimo funkciją, atlikite toliau nurodytus veiksmus.

1. Darbo srityje **Funkcijų valdymas**atlikite funkcijų filtravimą pagal modulį **Mažmeninė prekyba ir prekyba**.

    ![Klientavimas funkcijų sąraše, skirtame prekybai ir mažmeninei prekybai](./media/Enable_clienteling.png "Klientavimas funkcijų sąraše, skirtame prekybai ir mažmeninei prekybai")

2. Įjunkite funkciją **Klientavimas**, pasirinkdami **Įjungti dabar**.
3. Puslapyje **Mažmeninės prekybos parametrai**, skirtuke **Numeracija** pasirinkite eilutę **Kliento knygos identifikatorius**. Tada laukelyje **Numeracijos kodas** pasirinkite numeraciją. Sistema naudos šią numeraciją, kad kliento knygoms priskirtų ID.
4. Pasirinkite **Įrašyti**.
5. Sukurkite naują atributų grupę, kurioje būtų atributų, kuriuos norite fiksuoti dėl klientų, kurių duomenys tvarkomi klientų knygose. Instrukcijas rasite [Atributai ir atributų grupės](https://docs.microsoft.com/dynamics365/retail/attribute-attributegroups-lifecycle).

    - Reikalaujamus atributus apibrėžkite kaip **Galima patikslinti**. Tada pardavimo darbuotojai gali naudoti šiuos atributus klientų knygai filtruoti.
    - Nustatykite šių atributų rodymo tvarką. Šia rodymo tvarka nustatoma, kokie atributai turėtų būti rodomi klientų knygos kliento kortelėje. 1 rodymo tvarka laikoma svarbesne nei 2 rodymo tvarka. Todėl atributas, kurio rodymo tvarka yra 1, bus rodomas prieš atributą, kurio rodymo tvarka yra 2.

    > [!NOTE]
    > Iš to paties puslapio galite gauti „Customer Insights“. Tačiau autentifikavimo tikslais reikia sukurti „Azure“ programos ID ir slaptažodį. (Norėdami gauti daugiau informacijos apie reikalavimus, žr. [„Customer Insights“ integracijos su „Retail“ įjungimas](#turn-on-the-integration-of-customer-insights-with-retail) skyrių toliau šioje temoje.) Jei „Customer Insights“ įjungta ir pasirenkate vieną ar daugiau priemonių, kurios turėtų būti rodomos kliento kortelėje, šios priemonės bus rodomos pirmiausia. Be to, klientų knygos atributų grupės bus rodomos pagal rodymo tvarką. Pavyzdžiui, jei iš „Customer Insights“ pasirenkate du matus, šie du matai ir vienas klientų knygos atributas bus rodomi kliento kortelėje. (Bus rodomas tas kliento knygos atributas, kuriam priskirta didžiausia rodymo tvarka.)

6. Puslapyje **Mažmeninės prekybos parametrai**, skirtuke **Klientavimas**, laukelyje **Klientų knygos atributų grupė** pasirinkite atributų grupę, kurią ką tik sukūrėte.

    ![Klientų knygos atributų grupė pasirinkta](./media/Client%20book%20attributes.png "Klientų knygos atributų grupė pasirinkta")

7. Norėdami fiksuoti veiklas, kurios vykdomos EKA, apibrėžkite veiklos tipus puslapyje **Veiklos tipai** (**Mažmeninė prekyba \> Klientai \> Veiklos tipai**).

    > [!NOTE]
    > Veiklos tipus iškviečia mažmeninės prekybos serveris, kai jis pirmą kartą atlieka realiojo laiko iškvietimą. Iškvietus veiklas, jos laikomos talpykloje kelias valandas. Jei pakeitėte veiklos tipus, palaukite, kol talpykla nebegalios. Jei dirbama ne gamybinėje aplinkoje, parduotuvės serverio tarnybą paleiskite iš naujo.

8. Prie reikiamo EKA ekrano išdėstymo pridėkite du mygtukus, kad pardavimo darbuotojai galėtų peržiūrėti savo klientų knygą ir parduotuvės klientų knygą. (Parduotuvės klientų knygos apima klientus iš visų kiekvieno darbuotojo klientų knygų, jei jie dalijasi adresų knygele su parduotuve.) Atitinkamų operacijų pavadinimai – **Žr. klientus klientų knygoje** ir **Žr. klientus iš parduotuvės klientų knygų**. Galimos trys papildomos operacijos, susijusios su klientų knygomis. Šiomis operacijomis nustatoma, kurie darbuotojai gali įtraukti, šalinti ir iš naujo priskirti klientus į klientų knygą. Jos pavadintos **Įtraukti klientą į klientų knygą**, **Pašalinti klientus iš klientų knygos**ir **Iš naujo priskirti klientus prie klientų knygos**.
9. Vykdykite šias paskirstymo grafiko užduotis: 1040, 1150, 1110 ir 1090.

Jums atlikus šią procedūrą, pardavimo darbuotojai gali atidaryti kliento informacijos puslapį EKA ir įtraukti klientus į savo klientų knygą, peržiūrėti ir fiksuoti klientų veiklas bei pastabas ir rasti tikslinius klientus, naudodami kliento ir klientų knygos atributus, kad filtruotų kliento knygą. Toliau pateikiamoje iliustracijoje vaizduojamas klientų knygos pavyzdys.

![Klientų knygos pavyzdys](./media/client_book.png "Klientų knygos pavyzdys")

## <a name="turn-on-the-integration-of-customer-insights-with-retail"></a>„Customer Insights“ integracijos su „Retail“ įjungimas

Norėdami įjungti „Customer Insights“ integraciją su „Retail“, įsitikinkite, kad nuomotojas, aprūpintas „Retail“, turi aktyvų „Customer Insights“ egzempliorių. Taip pat turite turėti Azure Active Directory (Azure AD) vartotojo abonementą, kuriam priskirta „Azure“ prenumerata.

Norėdami sukonfigūruoti integraciją, atlikite toliau nurodytus veiksmus.

1. „Azure“ portale užregistruokite programą. Ši programa bus naudojama autentifikavimui su „Customer Insights“. Dėl instrukcijų žr. [„Quickstart“: programos registravimas naudojant „Microsoft“ tapatumo platformą](https://docs.microsoft.com/azure/active-directory/develop/quickstart-register-app).
2. Sugeneruokite slaptažodį programai. Slaptažodį užsirašykite ir jį padėkite laikyti saugioje vietoje, nes jo paskui reikės. Taip pat pasirinkite slaptažodžio galiojimo trukmę.

    > [!IMPORTANT]
    > Užtikrinkite, kad nepamirštumėte pasikeisti slaptadžio prieš jam baigiant galioti. To nepadarius, integracija netikėtai sustos.

3. Susikurkite „Azure“ raktų saugyklą ir išsaugokite programos slaptažodį. Instrukcijas rasite [„Quickstart“: slaptažodžio sukūrimas ir išgavimas iš „Azure“ raktų saugyklos naudojant „Azure“ portalą](https://docs.microsoft.com/azure/key-vault/quick-create-portal).
4. Įjunkite prieigą prie „Azure“ raktų saugyklos iš „Retail“. Norėdami atlikti šį veiksmą, turite turėti programos ID ir slaptažodį. Programa gali būti ta pati programa, kurią sukūrėte 1 veiksmu, arba tai gali būti nauja programa. (Kitaip tariant, galite naudoti programą, kurią atlikdami 1 veiksmą sukūrėte dėl prieigos prie raktų saugyklos ar „Customer Insights“ tarnybos arba galite susikurti unikalią programą kiekvienam prieigos tipui.) Instrukcijas rasite [Tarnybos pagrindinių prisijungimo duomenų laikymas „Azure Stack“ raktų saugykloje](https://docs.microsoft.com/azure-stack/user/azure-stack-key-vault-store-credentials?view=azs-1908#create-a-service-principal).
5. Programoje „Retail headquarters“ eikite į **Sistemos administravimas \> Sąranka \> Raktų saugyklos parametrai** ir įveskite informaciją, reikalingą raktų saugyklai. Tada laukelyje **Raktų saugyklos klientas** įveskite programos, kurią naudojote 4 veiksme, ID, kad „Retail“ galėtų pasiekti raktų saugykloje laikomus slaptažodžius.
6. Norėdami įtraukti programą, kurią sukūrėte atlikdami 1 veiksmą, į saugių programų sąrašą (kartais dar vadinamą baltuoju sąrašu), eikite į „Customer Insights“ ir programai suteikite prieigą **Peržiūrėti**. Instrukcijas rasite [Teisės](https://docs.microsoft.com/dynamics365/ai/customer-insights/pm-permissions).
7. Programos „Retail“ puslapyje **Mažmeninės prekybos parametrai**, skirtuke **Klientavimas**, **Dynamics 365 Customer Insights** „FastTab“ atlikite toliau nurodytus veiksmus:

    1. Laukelyje **Programos ID** įveskite programos ID, kurį naudojote atlikdami 1 veiksmą.
    2. Laukelyje **Slaptažodžio pavadinimas** įveskite raktų saugyklos pavadinimo slaptažodį, kurį susikūrėte atlikdami 5 veiksmą.
    3. Nustatykite **Įjungti „Customer Insights“** parinktį į **Taip**. Jei sąranka dėl kokių nors priežasčių nepavyko, gausite klaidos pranešimą ir ši parinktis bus nustatyta į **Ne.**
    4. Programoje „Customer Insights“ galimos kelios aplinkos, pavyzdžiui, bandymų ir gamybos aplinkos. Laukelyje **Aplinkos egzemplioriaus ID** įveskite reikiamą aplinką.
    5. Laukelyje **Papildomas kliento ID** įveskite „Customer Insights“ ypatybę, susietą su kliento abonemento numeriu. (Programoje „Retail“ kliento kodas yra kliento ID.)
    6. Likusios trys ypatybės yra matai, kurie bus rodomi klientų knygos klientų kortelėje. Galite pasirinkti, kad kliento kortelėje būtų rodoma iki trijų matų. (Tačiau neturite pasirinkti jokių matų.) Kaip minėta anksčiau, sistema pirmiausia parodo šias vertes, o paskui nurodo klientų knygos atributų grupės vertes.
