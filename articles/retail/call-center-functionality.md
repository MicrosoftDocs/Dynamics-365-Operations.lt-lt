---
title: "Skambučių centro funkcijos"
description: "Šiame straipsnyje pateikta skambučių centro pardavimo funkcijos programoje „Microsoft Dynamics 365 for Retail“ apžvalga."
author: josaw1
manager: AnnBe
ms.date: 06/20/2017
ms.topic: article
ms.prod: 
ms.service: dynamics-365-retail
ms.technology: 
audience: Application User
ms.reviewer: josaw
ms.search.scope: Core, Operations, Retail
ms.custom: 16361
ms.assetid: c8ed2ba4-8d06-4d99-9728-2a83e6d95ca9
ms.search.region: global
ms.search.industry: Retail
ms.author: josaw
ms.search.validFrom: 2016-02-28
ms.dyn365.ops.version: AX 7.0.0, Retail July 2017 update
ms.translationtype: HT
ms.sourcegitcommit: 7e0a5d044133b917a3eb9386773205218e5c1b40
ms.openlocfilehash: 00d24e9933d087f150ec5270da94ad911423824d
ms.contentlocale: lt-lt
ms.lasthandoff: 09/29/2017

---

# <a name="call-center-functionality"></a>Skambučių centro funkcijos

[!include[banner](includes/banner.md)]


Šiame straipsnyje pateikta skambučių centro pardavimo funkcijos programoje „Microsoft Dynamics 365 for Retail“ apžvalga.

„Dynamics 365 for Retail“ palaiko skambučių centrus kaip mažmeninės prekybos kanalo tipą. Skambučių centre darbuotojai telefonu priima klientų užsakymus ir kuria pardavimo užsakymus. Skambučių centro funkcija apima savybes, kurios padeda lengviau priimti užsakymus telefonu ir vykdyti klientų aptarnavimą visu užsakymo vykdymo proceso metu. Pavyzdžiui, skambučių centro darbuotojai gali įvesti mokėjimo informaciją tiesiai į pardavimo užsakymą ir peržiūrėti išsamią mokesčių ir mokėjimų suvestinę prieš pateikdami užsakymą. Darbuotojai taip pat turi galimybę kontroliuoti kainodarą ir gali pasiekti įvairius duomenis apie klientus, produktus ir kainas iš puslapio **Pardavimo užsakymas**. Be to, skambučių centruose yra išplėstinė funkcija, suteikianti galimybę stebėti klientų retrospektyvą ir užsakymo būseną. Kiekvienas skambučių centras gali turėti atskirus vartotojus, mokėjimo būdus, kainų grupes, finansines dimensijas ir pristatymo būdus. Šias parinktis galite konfigūruoti kurdami skambučių centrą. Papildomai galite naudoti puslapį **Skambučių centras** norėdami įjungti arba išjungti šias unikalių skambučių centrų funkcijų grupes.

-   **Užsakymo baigimas** – ši grupė apima funkcijas, susijusias su mokėjimais ir užsakymo baigimu puslapyje **Pardavimo užsakymas**.
-   **Tiesioginis pardavimas** – ši grupė apima funkcijas, susijusias su šaltinio kodais, scenarijais ir katalogų užklausomis.

Įjungus šias funkcijas skambučių centro parametruose, puslapyje **Pardavimo užsakymas** jas gali pasiekti su skambučių centru susieti vartotojai. Norint naudoti daugumą šių funkcijų, reikia atlikti papildomą nustatymą. Kad vartotojai galėtų kurti skambučių centro užsakymus, turite pridėti tuos vartotojus kaip skambučių centro vartotojus. Šis veiksmas užtikrina skambučių centro kanalui būdingą konfigūraciją ir funkcijas. Štai keletas funkcijų, kurios tampa pasiekiamos, pavyzdžių.

-   Interaktyviojo pardavimo funkcija teikia pardavimo telefonu scenarijų ir produkto vaizdų, kurie padeda pardavimo klerkams ir teikia jiems gaires priimant užsakymus, konfigūracijos galimybes.
-   Užsakymų negalima baigti, kol pardavimo klerkai neužfiksavo bent vieno mokėjimo metodo.
-   Papildomo pardavimo ir kryžminio pardavimo taisykles galima konfigūruoti, kad pardavimo klerkai būtų raginami reklamuoti klientui konkrečius produktus.
-   Pardavimo tarnautojai gali užfiksuoti katalogo, iš kurio klientas užsako, šaltinio kodą.
-   Pardavimo klerkai gali prie užsakymo pridėti mažmenininko kuponų.
-   Pardavimo klerkai gali parduoti tęstinumo programas.
-   Užsakymus galima sulaikyti rankiniu būdu arba automatiškai norint nurodyti, kad užsakymą bus galima apdoroti tik atlikus papildomą tyrimą.





