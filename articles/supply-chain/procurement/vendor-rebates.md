---
title: Tiekėjo grąžinimai
description: Šioje temoje apžvelgiamos dažniausios užduotys, kurias galite norėti atlikti dirbdami su tiekėjų grąžinimais. Tiekėjų grąžinimų funkcija įmonėms padeda geriau valdyti savo tiekėjų grąžinimo programas – automatizuojamos užduotys, reikalingos norint gautus grąžinimus administruoti, sekti ir teikti jų paraiškas.
author: omulvad
ms.date: 06/20/2017
ms.topic: article
ms.prod: ''
ms.technology: ''
ms.search.form: TAMVendRebateAgreement
audience: Application User
ms.reviewer: kamaybac
ms.search.region: Global
ms.author: kamaybac
ms.search.validFrom: 2016-02-28
ms.dyn365.ops.version: AX 2012
ms.openlocfilehash: e56bf86a11eb34679269eae5ca093d7cc379932b
ms.sourcegitcommit: 0e8db169c3f90bd750826af76709ef5d621fd377
ms.translationtype: HT
ms.contentlocale: lt-LT
ms.lasthandoff: 04/01/2021
ms.locfileid: "5822472"
---
# <a name="vendor-rebates"></a>Tiekėjo grąžinimai

[!include [banner](../includes/banner.md)]

Tiekėjų grąžinimų funkcija įmonėms padeda geriau valdyti savo tiekėjų grąžinimo programas – automatizuojamos užduotys, reikalingos norint gautus grąžinimus administruoti, sekti ir teikti jų paraiškas.

Šioje temoje apžvelgiamos dažniausios užduotys, kurias galite norėti atlikti dirbdami su tiekėjų grąžinimais. Apžvelgiamos tolesnės užduotys.

- Grąžinimo sutarties informacijos peržiūra.
- Užsakymų, už kuriuos galima gauti grąžinimą, identifikavimas ir grąžinimo paraiškų generavimas.
- Paraiškų peržiūra ir tvirtinimas.

## <a name="audience-and-purpose"></a>Auditorija ir tikslas

Šioje temoje pateikta informacija skirta įmonių verslo sprendimus priimantiems asmenims, užimantiems tokias pareigas kaip pirkimo vadovas, vyriausiasis finansininkas (CFO) ir apskaitos vadovas, bei kurie atsakingi už tolesnes sritis.

- Derybos dėl tiekėjo kainos, nuolaidos ir grąžinimo sutarčių.
- Darbuotojų, apdorojančių grąžinimo paraiškas ir renkančių mokėjimus, valdymas.
- Atsargų užsakymas kuo geresnėmis kainomis.

Šias pareigas užimantys žmonės ieško būdų, kaip pasiekti įvairius tikslus. Štai keletas pavyzdžių:

- Lanksčiai pritaikyti tiekėjų skirtingų tipų reklamines programas ir grąžinimo sąlygas.
- Sumažinti administracinę naštą ir klaidas, susijusias su reklamų rezultatų stebėjimu ir paraiškų apdorojimu.
- Kaupiant būsimoms gautinoms sumos, gerinti pinigų srautų prognozes.
- Kiekybiškai pagrįsti vykstančias ir būsimas derybas su tiekėjais dėl grąžinimų.

## <a name="review-details-of-a-vendor-rebate-agreement"></a>Tiekėjo grąžinimo sutarties informacijos peržiūra

Tiekėjo grąžinimo sutartis yra sutarties su tiekėju įrašas, kuriame nurodytos suderėtos sąlygos, taikomos įmonei bandant gauti piniginį atlygį už pasiektus iš anksto nustatytus pirkimo tikslus. Tiekėjų grąžinimo sutartys įrašomos puslapyje **Grąžinimo sutartys**.

Norėdami atidaryti puslapį **Tiekėjų grąžinimo sutartys**, pasirinkite **Paraiškos** &gt; **Tiekėjų grąžinimai** &gt; **Grąžinimo sutartys**.

![Pirkimo sutartis](media/purchase-agreement.PNG)

Puslapyje **Tiekėjų grąžinimo sutartys** galite peržiūrėti išsamią informaciją apie suderėtas tiekėjo sutarties sąlygas.

Sutarties antraštėje nurodytos bendrosios sąlygos, kurios taikomos įmonei norint teikti grąžinimo paraišką. Iš esmės antraštės informacijoje nurodoma, kad, nupirkus konkretų konkretaus produkto kiekį, tiekėjas grąžina dalį pinigų. Antraštėje taip pat nurodoma matavimo vieneto grąžinimo parinktis ir skaičiavimo datos tipas.

- Jeigu skirtuke **Apžvalga** turite eilučių, kurių **Prekės kodas** yra nustatytas į *Lentelę* prekės nurodymui, sutartis yra tai tam tikrai prekei. Jeigu turite eilučių, kurių **Prekės kodas** nustatytas kaip *Grupė* arba *Visi*, kad nurodytumėte prekes, tiekėjo grąžinimo sutartis bus apdorota atskirai pagal prekę, kuriai taikomas prekės kodas, o ne visoms prekėms, kurioms taikomas prekės kodas.

- Skirtuko **Bendra** lauke **Matavimo vieneto grąžinimo parinktis** galite apibrėžti, ar matavimo vienetas turi būti sąlyga pirkimo užsakymo eilutei, kad būtų galima pateikti grąžinimo paraišką.

    - **Konvertuoti** – pagal grąžinimo sutartį galima pateikti tiekėjo grąžinimo paraišką dėl pirkimo užsakymo eilutės. Grąžinimą gausite neatsižvelgiant į eilutėje taikomą matavimo vienetą.
    - **Tikslus atitikimas** – kad būtų galima teikti grąžinimo paraišką, pirkimo eilutėje turi būti taikomas toks pats matavimo vienetas, koks nurodytas sutartyje.

- Skirtuko **Bendra** lauke **Skaičiavimo datos tipas** pasirinkite datą, naudojamą nustatyti, ar pirkimas atliekamas tinkamu grąžinimo sutarties laikotarpiu.

    - **Sukurta** naudoti pirkimo užsakymo sukūrimo datą.
    - **Pageidaujamas pristatymas** – naudoti pageidaujamą pristatymo datą.

Sutarties eilutėse tiekėjo grąžinimo sutartį galite išdėstyti išsamiau.

- Lauke **Kaupti pirkimą pagal** galite nustatyti grąžinimo paraiškos skaičiavimą. Galima nustatyti, kad suma priklausytų nuo laikotarpio (savaitės, mėnesio, metų, naudojimo laikotarpio ar tinkinto laikotarpio). Lauko **Sąskaita faktūra** reikšmė nurodo, kad grąžinimo paraiška bus nustatoma kaskart išrašant sąskaitą faktūrą už pirkimo užsakymo eilutę.
- Lauke **Paimta iš** galite nurodyti grąžinimo skaičiavimo pagrindą.

    - **Bendroji kaina** – grąžinimas apskaičiuojamas remiantis bendrąja prekės kaina.
    - **Grynoji kaina** – grąžinimas apskaičiuojamas pagal grynąją prekės kainą (tai yra kaina pritaikius visas kitas nuolaidas).

- Laukuose **Grąžinimo programos kaupimo sąskaita** ir **Grąžinimo programos išlaidų sąskaita** nurodomi sąskaitų, į kurias tarpiniu etapu tarp paraiškų tvirtinimo ir apdorojimo bus gaunamos sukauptos grąžinimo sumos, numeriai.
- Kai parinktis **Reikia patvirtinimo** nustatyta kaip **Taip**, kad grąžinimo paraišką būtų galima kaupti ar išmokėti, ją reikia patvirtinti.
- Lauke **Grąžinimo eilutės ribos tipas** nurodomas grąžinimų pagrindas.

    - **Kiekis** – grąžinimų pagrindas yra kiekis.
    - **Suma** – grąžinimų pagrindas yra suma.

- „FastTab“ skirtuke **Eilutės** galite matyti, kaip galima nustatyti skirtingas kiekio pakopas skirtingiems grąžinimams gauti. Pavyzdžiui, ankstesnėje iliustracijoje laukai **Reikšmė Nuo** ir **Reikšmė Iki** nurodo, kad už produkto kiekį nuo 10 iki 19 vienetų bus galima gauti grąžinimą, siekiantį 15 USD už vienetą.

    > [!NOTE]
    > Lauko **Reikšmė Nuo** reikšmė pateikiama imtinai, o lauko **Reikšmė Iki** reikšmė neįskaitoma. Pavyzdžiui, laukas **Grąžinimo eilutės ribos tipas** nustatytas kaip **Kiekis** ir į lauką **Reikšmė Nuo** įvedate **1**, o į lauką **Reikšmė Iki** – **3**. Šiuo atveju grąžinimo suma taikoma, kai perkate vieną arba dvi prekes, bet ne kai perkate tris prekes.

- Lauke **Darbo eigos patvirtinimo būsena** reikšmė **Patvirtinta** nurodo, kad sutartį galima taikyti sutarties sąlygas atitinkantiems pirkimo užsakymams.

## <a name="identify-orders-that-qualify-for-rebates-and-generate-rebate-claims"></a>Užsakymų, už kuriuos galima gauti grąžinimą, identifikavimas ir grąžinimo paraiškų generavimas

Kai pirkimo užsakymai vyksta su tiekėju, su kuriuo įmonė turi grąžinimo sutartį, programa identifikuoja visus būsimus tiekėjo kredito mokėjimus. Jei už pirkimo užsakymus galima gauti grąžinimą, kai tik užregistruojama pirkimo sąskaita faktūra, generuojama grąžinimo paraiška už kiekvieną užsakymo eilutę. Šis procesas yra automatinis. Vėliau numatomus grąžinimus galite peržiūrėti ir galite matyti, kokios įtakos jie turi produkto savikainai bei pelno maržai.

### <a name="view-details-of-rebates-that-are-applied-to-a-purchase-order-line-per-the-vendor-rebate-agreement"></a>Informacijos apie grąžinimus, pagal tiekėjo grąžinimo sutartį taikomus pirkimo užsakymo eilutei, peržiūra

1. Puslapyje **Pirkimo užsakymas** pasirinkite užsakymo eilutę, tada – **Pirkimo užsakymo eilutė** &gt; **Peržiūrėti** &gt; **Kainos informacija**.
2. Puslapyje **Kainos informacija** pasirinkite „FastTab“ skirtuką **Grąžinimai**.

Grąžinimo informacija taip pat rodoma puslapio **Kainos informacija** skyriaus **Maržos įvertinimas** lauke **Tiekėjo grąžinimas**.

> [!NOTE]
> Įsitikinkite, kad puslapio **Paraiškų parametrai** skirtuke **Kainos** parinktis **Įjungti kainų informaciją** nustatyta kaip **Taip**. Jei parinktis nustatyta kaip **Ne**, grąžinimų peržiūrėti negalėsite.

## <a name="review-and-approve-claims"></a>Paraiškų peržiūra ir tvirtinimas

Sugeneruotos grąžinimo paraiškos – tai būsimi mokėjimai, kurių galima tikėtis iš tiekėjo. Kol tiekėjui dar neišduota kredito pažyma, sutarties savininkas paprastai nori paraiškas peržiūrėti ir patvirtinti. Tačiau atkreipkite dėmesį, kad paraiškos būsena nustato, ar paraiška paruošta tvirtinimo procesui.

### <a name="the-status-of-claims-and-the-effect-on-the-approval-process"></a>Paraiškų būsena ir kaip ji lemia tvirtinimo procesą

Generuojant paraišką jos būsena nustatoma kaip **Apskaičiuotina** (jei grąžinimai kaupiami) arba **Apskaičiuota** (jei grąžinama už kiekvieną sąskaitą faktūrą). Jei paraiškos būsena yra **Apskaičiuotina**, paraiška turi pereiti skaičiavimo procesą, kurį apdoroja funkcija Kaupti. Į tvirtinimo procesą galima įtraukti tik tas paraiškas, kurių būsena yra **Apskaičiuota**.

> [!NOTE]
> Jei tiekėjo grąžinimo sutarties parinktis **Reikia patvirtinimo** nustatyta kaip **Ne**, sugeneruotų paraiškų būsena bus **Patvirtinta**. Paraiškas, kurių grąžinimai kaupiami, patvirtinti yra privaloma.

### <a name="approve-claims-and-view-postings-and-invoice-details"></a>Paraiškų tvirtinimas ir registravimų bei sąskaitų faktūrų informacijos peržiūra

Paraiškas patvirtinus, jas galima apdoroti modulyje Mokėtinos sumos (A/P). Grąžinimo paraiškos sumai automatiškai sugeneruojama kredito pažyma (tiekėjo sąskaita faktūra). Kreditą tada galima įtraukti į tiekėjo balansą, o A/P komanda jį gali įtraukti į įprastą sudengimo procesą.

1. Norėdami atidaryti paraišką, pasirinkite **Paraiškos** &gt; **Tiekėjų grąžinimai** &gt; **Grąžinimo paraiškos**.
2. Grąžinimo paraišką uždarykite.
3. Paraišką pažymėkite ir veiksmų srityje pasirinkite **Tvirtinti**.
4. Užklausos puslapio lauke **Tiekėjas** pasirinkite tiekėją, iš kurio esate įgalioti gauti grąžinimą, ir pasirinkite **Gerai**.

    Paraiškos sumai registruojamas grąžinimų kaupimo žurnalas. Šis registravimas iš gautinų sukauptų tiekėjo grąžinimų sąskaitos išskaito numatomą tiekėjo kreditą ir į laikiną gautų sukauptų tiekėjo grąžinimų sąskaitą įskaito numatomą pelną.

    ![Pranešimas](media/message.png)

5. Grąžinimų sąraše pasirinkite eilutę, tada veiksmų srityje pasirinkite **Grąžinimo operacijos**, kad pamatytumėte šio grąžinimų kaupimo registravimo žurnalo paketo numerį ir į jį pereitumėte.

    Norėdamas paraiškas perkelti į įprastą A/P procesą, A/P klerkas dabar grąžinimo paraiškas turi tvarkyti vykdydamas funkciją Apdoroti.

6. Veiksmų srityje pasirinkite **Apdoroti**, tada – **Filtras**. Lauko **Tiekėjo sąskaita** lauke **Kriterijai** pasirinkite tiekėją, kurio grąžinimo paraiškas norite apdoroti, pasirinkite kitus aktualius filtrus, tada – **Gerai**.

    Pranešimų juostos ir tai, kad būsena pakeičiama į **Baigta**, nurodo, kad įvyko tolesni įvykiai.

    - Grąžinimo kaupimo žurnalo registravimas atšaukė ankstesnes tarpines gautinų kaupimų ir išlaidų sąskaitų sumas.
    - Grąžinimo sumai sukurta tiekėjo SF (kredito pažyma).

        > [!NOTE]
        > Puslapio **Paraiškų parametrai** skirtuko **Grąžinimo programa** parinkties **SF registravimas rankiniu būdu** parametras nustato, ar, apdorojant paraiškas, tiekėjo SF registruojama rankiniu, ar automatiniu būdu.

    - Automatiniu ar rankiniu būdu užregistravus tiekėjo SF, tiekėjo mokėtinų sumų sąskaita debetuota, o gautų nuolaidų sąskaita kredituota.

        > [!NOTE] 
        > Nurodomas įsigijimo kategorijos gautų nuolaidų sąskaitos numeris, naudojamas pirkimo sąskaitos faktūros eilutėje, už kurią gautas grąžinimas. Pati įsigijimo kategorija nustatoma puslapio **Paraiškų parametrai** skirtuke **Grąžinimo programa**.

7. Grąžinimų sąraše pasirinkite eilutę, tada veiksmų srityje pasirinkite **Grąžinimo operacijos**, kad pamatytumėte šio grąžinimų kaupimo registravimo žurnalo paketo numerį bei tiekėjo SF numerį ir į juos pereitumėte.
8. Pasirinkite tiekėjo SF operacijos eilutę, tada veiksmų srityje pasirinkite **Tiekėjo SF**. Jei tiekėjo SF užregistruota, matysite sąskaitų faktūrų žurnalą. Kitu atveju tiekėjo SF matysite kaip laukiančią tiekėjo SF, kurią reikia registruoti rankiniu būdu.

    Sąskaitos faktūros eilutėje nurodyta įsigijimo kategorijos **Komisiniai ir grąžinimai** tiekėjo SF informacija.

9. Puslapyje **Visi tiekėjai** pasirinkite tiekėją, iš kurio gavote grąžinimą, tada veiksmų srityje pasirinkite **Operacijos**. Suraskite sąskaitos faktūros eilutę. Grąžinimo suma dabar įtraukta į tiekėjo balansą.

## <a name="summary"></a>Suvestinė

Tiekėjo grąžinimų tvarkymo procesas apima kelias rankines sekimo užduotis, kurios dažnai yra varginančios. Šias užduotis automatizuodama, tiekėjų grąžinimų valdymo funkcija gali padėti atlikti tolesnius procesus.

- Generuoti tikslias grąžinimo paraiškas
- Didžiojoje knygoje kaupti numatomas gautinas sumas ir tarpinį pelną
- Suteiktina nuolaida atnaujinti tiekėjo balansą ir pajamų ataskaitą


[!INCLUDE[footer-include](../../includes/footer-banner.md)]