---
title: "„Finance and Operations” sąvokų žodynas"
description: "Sąvokų žodyne apibrėžti „Microsoft Dynamics 365 for Finance and Operations, Enterprise edition‟ leidimo pagrindiniai terminai ir koncepcijos."
author: tonyafehr
manager: AnnBe
ms.date: 07/25/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: tfehr
ms.search.scope: Core, Operations
ms.custom: 44101
ms.assetid: d4e01957-69a0-4c92-91c5-4646c8b0cad8
ms.search.region: Global
ms.author: tfehr
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: faf9355218f39e3ded194cbe3726a76b04aa9dbf
ms.contentlocale: lt-lt
ms.lasthandoff: 12/04/2017

---

# <a name="finance-and-operations-glossary"></a>„Finance and Operations” sąvokų žodynas

[!include[banner](../includes/banner.md)]

Sąvokų žodyne apibrėžti „Microsoft Dynamics 365 for Finance and Operations, Enterprise edition‟ pagrindiniai terminai ir koncepcijos. 

### <a name="a"></a>**A**

###### <a name="accounting-journal"></a>**apskaitos žurnalas**

Žurnalas, naudojamas apskaitos įvykiams finansinių pasekmių apskaitos sistemoje registruoti.

###### <a name="accounting-rule"></a>**apskaitos taisyklė**

Apskaitos sistemos, kuri valdo finansinės apskaitos įvykių pasekmių pranešimo, klasifikavimo ir įrašymo principus, metodus bei procedūras, taisyklė.

###### <a name="ach-automated-clearing-house"></a>**ACH (automatizuota atsiskaitymo sistema)**

Elektroninė lėšų pervedimo sistema, naudojama Jungtinėse Amerikos Valstijose, kuri palengvina lėšų pervedimą tarp gaunančios pinigus šalies ir pervedančios pinigus šalies banko sąskaitų.

###### <a name="actual-quantity"></a>**faktinis kiekis**

Išmatuotas kiekis, kuris yra įvestis į veiklą arba išvestis iš jos.

###### <a name="address-verification"></a>**adreso tikrinimas**

Kredito kortelės procesoriaus teikiama paslauga, kuri patvirtina, kad kortelės turėtojo atsiskaitymo adresas atitinka informaciją, esančią išduodančio banko faile.

###### <a name="aging"></a>**skirstymas pagal terminus**

Laikotarpių pagal terminus klasifikavimo procesas.

###### <a name="aging-period"></a>**skirstymo pagal terminus laikotarpis**

Laikotarpio dienų skaičius, naudojamas pirkėjui apie vėluojamą mokėjimo balansą pranešti.

### <a name="b"></a>**B**

###### <a name="balance-sheet"></a>**balansas**

Organizacijos finansinės padėties ataskaita, kurioje pateikiama turto, įsipareigojimų ir kapitalo būsena nurodytą dieną.

###### <a name="balance-sheet-account"></a>**balanso sąskaita**

Sąskaita, kurioje aprašomi balanso sąskaitoje pateiktų verčių pokyčiai.

###### <a name="bank-reconciliation"></a>**banko derinimas**

DK sąskaitos suderinimo praktika, kuri atspindi banko sąskaitą ir kurioje pateikiami DK sąskaitos įrašai, derantys su banko išrašo įrašais.

###### <a name="batch-attribute"></a>**paketo atributas**

Proceso partijos arba perdavimo siuntos produkto atributas.

###### <a name="best-before-date"></a>**galiojimo pabaigos data**

Optimalios produkto kokybės ar geriausių charakteristikų rekomenduojama data.

###### <a name="best-before-period"></a>**galiojimo laikotarpis**

Laikotarpis, per kurį galima gauti optimalią produkto kokybę ar geriausias jo charakteristikas.

###### <a name="bill-of-exchange"></a>**įsakomasis vekselis**

Šaltinio dokumentas, kuris dokumentuoja besąlygišką prašymą trečiajai šaliai mokėti antrajai šaliai pagal pareikalavimą.

###### <a name="blocking"></a>**blokavimas**

Dokumento pateikimo arba produkto sulaikymo veiksmas.

###### <a name="bom-bill-of-materials"></a>**KS (komplektavimo specifikacija)**

Produktų sąrašas ir jų kiekiai, kurių reikia norint pagaminti vieną produktą.
###### <a name="budget-control"></a>**biudžeto kontrolė**

Praktika, pagal kurią išlaidos leidžiamos, tik kai biudžeto lėšas galima rezervuoti būsimiems mokėjimo įsipareigojimams.

###### <a name="budget-control-dimension"></a>**biudžeto valdymo dimensija**

Aktyvių finansinių dimensijų reikšmių, naudojamų biudžeto lėšoms suplanuotai veiklai apmokėti paskirstyti, derinys.

###### <a name="budget-control-rule"></a>**biudžeto valdymo taisyklė**

Verslo sprendimo, patikrinti fiksuotas ir faktines išlaidas pagal turimas biudžeto lėšas, skirtas išsamiai arba bendrai veiklai, apibrėžtai pagal galiojančią biudžeto valdymo dimensijų reikšmių derinį, kodavimas.

###### <a name="budget-cycle-time-span"></a>**biudžeto ciklo trukmė**

Laikotarpis, apibrėžtas kaip finansinio kalendoriaus laikotarpių skaičius. Biudžeto laikotarpis gali skirtis nuo apskaitos laikotarpio.

###### <a name="budget-group"></a>**biudžeto grupė**

Finansinių dimensijų reikšmių biudžeto dimensijų hierarchijoje rinkinys, naudojamas apskaičiuoti bendras biudžeto lėšas, skirtas pirmenybę turinčioms finansinių dimensijų reikšmėms, sudedant biudžeto lėšas, skirtas pavaldžioms finansinių dimensijų reikšmėms.

###### <a name="budget-model"></a>**biudžeto modelis**

Planavimo struktūra, naudojama suplanuoti biudžeto fondų paskirstymus ir išlaidas.

###### <a name="bulk-item"></a>**sudedamoji prekės dalis**

Sudėtinės prekės įvestis į produkto pristatymo veiklą.

###### <a name="bundle"></a>**grupavimas**

Parduodamų kaip vienetas kelių produktų derinys.

###### <a name="business-unit"></a>**verslo struktūros vienetas**

Pusiau savarankiškas valdymo vienetas, sukurtas strateginiams verslo tikslams pasiekti.

### <a name="c"></a>**C**

###### <a name="capacity-load"></a>**pajėgumas**

Maksimali suplanuoto darbo suma, kurį darbo centras gali atlikti reikalingu pajėgumo lygiu.

###### <a name="capacity-planning"></a>**pajėgumo planavimas**

Išteklių pajėgumo reikalavimų, kurie atitiktų išeigos paklausą ateityje per konkrečius laikotarpius, nustatymo procedūra.

###### <a name="carry-forward-budget"></a>**perkeliamas biudžetas**

Perkeltas biudžetas iš vienų finansinių metų į kitus ir yra rezervuotas atvirų pirkimų užsakymams naujais finansiniais metais.

###### <a name="cash-generating-unit"></a>**grynuosius pinigus generuojantis vienetas**

Mažiausia galimo klasifikuoti turto grupė, kuri generuoja grynuosius pinigus nepriklausomai nuo kito turto organizacijos viduje. Šios turto grupės yra naudojamos matuojant išlaidas, kurios bus patirtos dėl nuvertėjimo.

###### <a name="catch-weight"></a>**esamas svoris**

Pardavimo prekės arba atsargų prekės faktinis arba vardinis svoris.

###### <a name="chart-of-accounts"></a>**sąskaitų planas**

Pagrindinių sąskaitų sąrašas.

###### <a name="cogs-cost-of-goods-sold"></a>**PPK (parduotų prekių savikaina)**

Apskaitos kategorija, naudojama susumuoti produktų gamybos ir atsargų laikymo finansines pasekmes.

###### <a name="contractor"></a>**rangovas**

Asmens, kuris dalyvauja rangovo ir darbdavio santykiuose su juridiniu subjektu, prisiimtas vaidmuo.

###### <a name="co-product"></a>**sudėtinis produktas**

Prekė, pagaminta kartu su kita preke.

###### <a name="cost-center"></a>**išlaidų centras**

Valdymo vienetas, kurio vadovai yra atsakingi už biudžeto ir faktines išlaidas.

###### <a name="cost-variance"></a>**išlaidų nuokrypis**

Skirtumas tarp numatytų ir faktinių išlaidų.

###### <a name="costing"></a>**įkainojimas**

Ekonominių išteklių įgytų, pagamintų ar organizacijos pristatytų išlaidų apskaičiavimo, priskyrimo ir paskyrimo procesas.

###### <a name="ctp-capable-to-promise"></a>**CTP (galimos pateikti atsargos)**

Prieinamų operacijų išteklių išeigos produkto ir prieinamo įvesties produkto dalis, reikalinga įvykdyti konkretaus kliento reikalavimą.

###### <a name="currency-code"></a>**valiutos kodas**

Raidinis ir skaitinis identifikatorius, reiškiantis valiutos vienetą.

###### <a name="cycle-time"></a>**ciklo laikas**

Užtruktas laikas veiklai atlikti.

### <a name="d"></a>**D**

###### <a name="dashboard"></a>**ataskaitų sritis**

Įprastas „Finance and Operations“ pagrindinis puslapis. Ataskaitų srityje vartotojai mato visų darbo sričių, prie kurių jie turi prieigą, dalis. Kiekvienoje dalyje rodomos susijusios darbo srities suvestinės dalių išklotinės. Ataskaitų sritį sudaro pavadinimas ir dalys su išklotinėmis.

###### <a name="data-entity"></a>**duomenų objektas**

Informacijos struktūra, reiškianti objekto duomenų charakteristiką.

###### <a name="delegate"></a>**perėmėjas**

Perėmėjo tipas nurodo metodus su tam tikru parametrų sąrašu ir grąžinimo tipu.

###### <a name="delivery-note"></a>**pristatymo pažyma**

Verslo dokumentas, kuris dokumentuoja produktų pristatymą tarp dviejų šalių.

###### <a name="demand-forecast"></a>**poreikio prognozė**

Būsimo produkto paklausos prognozė.

###### <a name="demand-forecasting"></a>**poreikio prognozė**

Verslo procesas, įvertinantis poreikį ateityje ir sukuriantis poreikio prognozes, remdamasis praeities operacijų duomenimis.

###### <a name="deployable-package"></a>**diegiamas paketas**

Diegimo vartotojo priėmimo bandymų (UAT) ir gamybos aplinkose priemonė.

###### <a name="designer"></a>**kūrimo įrankis**

„Visual Studio“ įrankis, naudotas modelio elementams kurti, naujinti ir tikrinti.

###### <a name="dimension-based-product-configuration"></a>**produktų konfigūravimas pagal dimensijas**

Konfigūracijos technologija, naudojama kuriant prekės variantus, pasirenkant produkto dimensijų reikšmes.

###### <a name="distinct-product"></a>**išskirtasis produktas**

Unikaliai identifikuojamas produktas.

###### <a name="document-management-system"></a>**dokumentų valdymo sistema**

Programos paslauga organizacijos dokumentams saugoti ir tvarkyti.

###### <a name="duty"></a>**pareiga**

Saugos modelyje programos prieigos teisių, reikalingų vartotojui vykdyti savo pareigas, rinkinys.

### <a name="e"></a>**E**

###### <a name="eft-electronic-funds-transfer"></a>**EFT (elektroninis lėšų pervedimas)**

Tinklo sistema lėšoms iš vienos banko sąskaitos į kitą pervesti.

###### <a name="event"></a>**įvykis**

Kai įvyksta kas nors aktualaus, įvykis leidžia klasei arba objektui apie tai pranešti kitoms klasėms arba objektams.

###### <a name="epe-every-product-every"></a>**EPE (kiekvienam produktui kiekvieną)**

„Lean“ sąvoka, kuri naudojama nustatyti reguliariai pasikartojantį gamybos ciklą.

###### <a name="extension"></a>**išplėtimas**

Programos tinkinimas į esamą kodą įtraukiant daugiau funkcijų.

### <a name="f"></a>**F**

###### <a name="financial-dimension"></a>**finansinė dimensija**

Finansinių duomenų klasifikatorius, sukurtas iš šalių, vietų, produktų ir veiklų organizacijoje ir naudojamas valdymo ataskaitoms.

###### <a name="financial-dimension-value"></a>**finansinės dimensijos reikšmė**

Finansinės dimensijos duomenų elementas domene.

###### <a name="financial-statement"></a>**finansinė ataskaita**

Ataskaita, kurioje dokumentuota organizacijos finansinė informacija ir finansinė padėtis.

###### <a name="fixed-cost"></a>**fiksuota savikaina**

Išlaidos, kurios nekinta su produkto pristatymo našumo arba išeigos pokyčiais.

###### <a name="fixed-currency"></a>**fiksuotasis valiutos kursas**

Valiuta, kurios kursas kitos valiutos atžvilgiu yra fiksuotas.

###### <a name="fixed-quantity-kanban"></a>**fiksuoto kiekio „kanban“**

„kanban“ tipas, naudojamas, kai „kanban“, priskirtų „kanban“ taisyklei, skaičius yra pastovus.

###### <a name="formula"></a>**formulė**

Skaitinis ryšys tarp gamybos proceso įvesties ir gamybos proceso išeigos.

###### <a name="formula-item"></a>**sudėtinė prekė**

Formulės valdomo paketinio vykdymo išvestis.

### <a name="g"></a>**G**

###### <a name="general-budget-reservation"></a>**bendrojo biudžeto lėšų rezervavimas**

Dokumentas, kurį dažnai naudoja viešojo sektoriaus subjektai biudžeto lėšoms atidėti, kad jų nebūtų galima naudoti kitiems tikslams.

###### <a name="grace-period"></a>**atidėjimo laikotarpis**

Laikotarpis po nurodytos datos, per kurį įsipareigojimas gali būti įvykdytas nebaudžiant.

###### <a name="gst-goods-and-services-tax"></a>**GST (prekių ir paslaugų mokestis)**

Kai kuriose šalyse / regionuose apmokestinamas pridėtinės vertės mokestis.

### <a name="i"></a>**I**

###### <a name="intercompany"></a>**vidinė įmonė**

Susidaranti tarp dviejų ar daugiau juridinių subjektų, kurie yra tos pačios organizacijos, sujungiančios visų juridinių subjektų sąskaitas, dalis, arba susijusi su dviem ar daugiau tokių juridinių subjektų.

###### <a name="invoice-matching"></a>**SF gretinimas**

Tiekėjo SF kainų ir produktų kiekių pirkimo užsakymų ir produkto gavimo kvitų gretinimo praktika.

###### <a name="item-allocation-key"></a>**prekių paskirstymo raktas**

Produktų šeimos grupavimas, naudojamas prognozei ir paklausai planuoti.

###### <a name="item-relation"></a>**prekės ryšys**

Nuoroda į prekių paskirstymo grupę ar prekę ir jos produkto dimensijas pagal „kanban“ taisyklę.

### <a name="k"></a>**K**

###### <a name="kanban"></a>**kanban**

Signalas, kuris nurodo produkto kiekio reikalavimą.

###### <a name="kanban-flow"></a>**„kanban“ srautas**

Nurodo „kanban“ taisyklei sukurtų „kanban“ atliktų veiklų seką.

###### <a name="kanban-job"></a>**„kanban“ užduotis**

Procesas arba perdavimo veikla gamybos eigoje, kurią paleidžia „kanban“.

###### <a name="kanban-job-consumption"></a>**„kanban“ užduoties sąnaudos**

Produkto komponentų šalinimas iš atsargų, kad būtų užbaigtos „kanban“ gamybos užduotys.

###### <a name="kanban-rule"></a>**„kanban“ taisyklė**

Taisyklė „lean manufacturing“ sistemoje, pagal kurią kuriamas medžiagų planavimas ir papildymo strategijos, kontroliuojant, kaip procesai ir perdavimo veiklos koordinuojami gamybos eigose.

### <a name="l"></a>**L**

###### <a name="lean-manufacturing"></a>**lean manufacturing**

Koncepcija, pagal kurią gamybos operacijos skatina „lean“ gamybos eigas ir verslo veiklas.

###### <a name="lean-schedule-group"></a>**pažangiosios gamybos planavimo grupė**

Būdas, kaip sujungti gamybos prekes, pvz., pagal nustatytą grupę, siuntimo grupę arba transportavimo grupę.

###### <a name="ledger-account"></a>**DK sąskaita**

Klasifikatorius, sukurtas iš pagrindinės sąskaitos vertės ir kitų finansinių dimensijų reikšmių, išvardytų sąskaitų plane, derinio ir naudojamas ekonomės veiklos finansinėms pasekmėms klasifikuoti.

###### <a name="license-code"></a>**licencijos kodas**

Raidinių ir skaitinių simbolių raktas, suteikiantis šaliai teisę naudoti programinę įrangą arba programinės įrangos komponentus, kaip nurodyta licencijos sutarties sąlygose, ir suaktyvinantis bei išjungiantis programinės įrangos modulius, programinės įrangos galimybes ir programinės įrangos funkcijas.

###### <a name="liquidity"></a>**likvidumas**

Šalies galimybė naudotis dabartiniais turtais ir įvykdyti dabartinius įsipareigojimus.

### <a name="m"></a>**M**

###### <a name="master-scheduling"></a>**bendrasis planavimas**

Tvarkaraščio pasiūlos ir paklausos gretinimui generavimo procesas.

###### <a name="model"></a>**modelis**

Modelyje yra kodo elementų ir nuorodų metaduomenų. Jis yra kuriamas ir tikrinamas „Visual Studio“.

###### <a name="model-element"></a>**modelio elementas**

Modelis yra elementų (šaltinio failų ir metaduomenų) grupė, kuri sudaro paskirstytiną programinės įrangos sprendimą. Modelis yra dizaino laiko sąvoka.

### <a name="n"></a>**N**

###### <a name="nbv-net-book-value"></a>**NBV (balansinė vertė)**

Ilgalaikio turto vertė, apskaičiuota kaip pradinės ilgalaikio turto kainos ir jo sukaupto nusidėvėjimo skirtumas.

### <a name="o"></a>**O**

###### <a name="object-permission"></a>**objekto teisės**

Leidimas kurti, skaityti, atnaujinti, naikinti arba vykdyti operacijas apsaugotame objekte.

###### <a name="operating-unit"></a>**valdymo vienetas**

Organizacija, paskirstanti ekonominių išteklių valdymą ir veiklos procesus tarp žmonių, kurie įsipareigoję padidinti ribotų išteklių panaudojimą, taip pagerindami procesus ir atsiskaitydami už savo veiklą.

###### <a name="output-product"></a>**išeigos produktas**

Fiziniai produktai, kurie yra veiklos padariniai.

###### <a name="overlayering"></a>**perdengimas**

Metodas šaltinio kodui tinkinti pateikiant naują šaltinio kodą, kuris perrašo numatytąjį šaltinio kodą.

### <a name="p"></a>**P**

###### <a name="package"></a>**paketas**

Paketas yra vieno ar kelių modelių vienetas, kurį galima kompiliuoti ir diegti.

###### <a name="party"></a>**šalis**

Asmuo arba organizacija, dalyvaujanti ekonominėje veikloje.

###### <a name="pegging"></a>**iškvietimas**

Reikiamos prekės kiekio sekimo iki šaltinio procesas.

###### <a name="pegging-event"></a>**iškvietimo įvykis**

Išteklių srauto įvykis, pranešantis apie produkto paklausą.

###### <a name="planned-intercompany-demand"></a>**suplanuota paklausa vidinėse įmonėse**

Juridinio subjekto, prisiimančio tiekėjo vaidmenį, prognozuojama produkto paklausa. Planuojama paklausa generuojama iš juridinio subjekto proceso pabaigos produkto planuojamos paklausos.

###### <a name="post"></a>**registravimas**

Ekonominio įvykio piniginės vertės įrašymas į konkrečią sąskaitą arba bendrosios ir papildomos žurnalo sąskaitos įrašų apibendrinimas ir perklasifikavimas į bendrosios ir papildomos DK sąskaitos įrašus.

###### <a name="preparer"></a>**rengėjas**

Asmuo, kuris sukuria šaltinio dokumentą, norėdamas inicijuoti ekonominių išteklių užklausą.

###### <a name="procurement-catalog"></a>**įsigijimo katalogas**

Produktų pasiūlymų, sugrupuotų pagal įsigijimo kategoriją, sąrašas. Įsigijimo katalogas, naudojamas prašyti produktų organizacijos vidaus naudojimui.

###### <a name="product-dimension"></a>**produkto dimensija**

Produkto dydžio, spalvos ar konfigūracijos atributai, naudojami dimensijomis pagrįstoje produkto konfigūracijoje.

###### <a name="product-family"></a>**produktų šeima**

Prekių, paslaugų arba teisių, kurios arba dalyvauja toje pačioje gamyboje arba pristatymo veiklose, arba yra siūlomos tiems patiems rinkos segmentams, unikalus grupavimas. „Finance and Operations“ grupės kuriamos naudojant prognozės paskirstymo raktą.

###### <a name="product-master"></a>**bendrasis produktas**

Standartinis ar funkcinis produkto atvaizdavimas, kuris yra pagrindas konfigūravimo produkto variantams.

###### <a name="product-receipt"></a>**produkto gavimo kvitas**

Šaltinio dokumentas, kuriame dokumentuojamas užsakytų produktų gavimas, gražintų produktų gavimas arba produktų, gautų konsignacijos pagrindais, gavimas.

###### <a name="product-variant"></a>**produkto variantas**

Bendrojo produkto konfigūracija.

###### <a name="production-flow"></a>**gamybos eiga**

Gamybos procesas, sukurtas naudojant „Lean“ principus.

###### <a name="production-flow-model"></a>**gamybos eigos modelis**

Gamybos pajėgumo, pateikto darbų elementų grupės gamybos eigos procese, atvaizdavimas.

###### <a name="production-order"></a>**gamybos užsakymas**

Šaltinio dokumentas, kuriame dokumentuojami gaminamų prekių paklausos tenkinimo reikalavimai.

###### <a name="production-schedule"></a>**gamybos grafikas**

Grafikas konkrečiai prekei ir prekės kiekiui pagaminti konkrečiu metu ir konkrečių žmonių bei veiklos išteklių.

###### <a name="prospect"></a>**potencialus klientas**

Dalyvis, kuris turi realią ir galimą galimybę teikti paslaugą arba tikėtiną ekonominę naudą juridiniam subjektui ateityje.

###### <a name="purchase-agreement-policy"></a>**pirkimo sutarties strategija**

Strategija, kuri leidžia šalims modifikuoti pirkimo sutarties sąlygas.

###### <a name="purchase-order-policy"></a>**pirkimo užsakymo strategija**

Politika, kuri leidžia šalims modifikuoti pirkimo užsakymo sąlygas ir valdyti užsakymo apdorojimą.

###### <a name="purchase-quotation"></a>**pirkimo pasiūlymas**

Šaltinio dokumentas, kuriame dokumentuojamas pasiūlymas pirkti produkto kiekį už nurodytą kainą iki tam tikro laiko, reaguojant į pasiūlymo patvirtinimą įsigijimo procese.

###### <a name="purchase-requisition"></a>**pirkimo paraiška**

Šaltinio dokumentas, kuriame dokumentuojami produktų prašymai, kad galėtų būti perkančios organizacijos pateikti peržiūrai ir naudojami leidimui pirkti.

### <a name="q"></a>**Q**

###### <a name="quantity-variance"></a>**kiekio nuokrypis**

Skirtumas tarp užsakyto ir gauto produkto kiekio, kai daugiau gavimų nesitikima.

### <a name="r"></a>**R**

###### <a name="receipt-advice"></a>**gavimo pažyma**

Verslo dokumentas, kuriame dokumentuojama pirkėjo gautų produktų iš tiekėjo santrauka.

###### <a name="reconciliation"></a>**derinimas**

Dviejų ar daugiau sąskaitų arba ataskaitų, kad skaičiai sutaptų, koregavimo praktika.

###### <a name="reduction-key"></a>**mažinimo raktas**

Metodas, naudojamas padidinti arba sumažinti prognozės poreikius bendrojo planavimo metu, remiantis vartotojo nustatytais procentais, kurie taikomi tam tikrų laikotarpių metu.

###### <a name="register"></a>**registras**

Įrašas, naudojamas veiklos, teisinėms ir finansinėms išteklių srauto įvykių pasekmėms įrašyti į apskaitos sistemą.

###### <a name="rfq-request-for-quotation"></a>**RFQ (pasiūlymo patvirtinimas)**

Šaltinio dokumentas, kuriame dokumentuojamas kvietimas siūlyti produktų tiekimo kiekį už nurodytą kainą iki nurodytos datos.

###### <a name="requester"></a>**prašytojas**

Asmuo, kuris prašo ekonominių išteklių.


### <a name="s"></a>**S**

###### <a name="sales-agreement"></a>**pardavimo sutartis**

Šaltinio dokumentas, kuriame dokumentuojamas susitarimas tarp dviejų ar daugiau šalių, pagrįstas supratimu, kad parduodančioji šalis bus įpareigota parduoti tam tikrą kiekį arba už tam tikrą kainą produktų per tam tikrą laikotarpį mainais į palankias kainas ir nuolaidas.

###### <a name="sales-agreement-policy"></a>**pardavimo sutarties strategija**

Strategija, kuri leidžia šalims modifikuoti pardavimo sutarties sąlygas.

###### <a name="sales-order-policy"></a>**pardavimo užsakymo strategija**

Strategija, kuri įgalioja šalis modifikuoti pardavimo užsakymo sąlygas ir valdyti sandorio vykdymą bei mokėjimo procesus.

###### <a name="sales-quotation"></a>**pardavimo pasiūlymas**

Šaltinio dokumentas, kuriame dokumentuojamas pasiūlymas tiekti produkto kiekį už nurodytą kainą iki tam tikro laiko, reaguojant į pasiūlymo patvirtinimą pardavimo procese.

###### <a name="security-role"></a>**saugos vaidmuo**

Programos prieigos teisių apibrėžtas rinkinys. Saugos vaidmuo, priskirtas vartotojui, nurodo, kurias užduotis jis gali atlikti ir kurias vartotojo sąsajos dalis gali peržiūrėti. Visiems vartotojams turi būti paskirtas bent vienas saugumo vaidmuo, kad jie galėtų prisijungti prie sistemos.

###### <a name="segregation-of-duties"></a>**pareigų atskyrimas**

Projektavimo principas, naudojamas apgaulės, pažeidimų ir klaidų rizikai sumažinti, kuris atskiria žmonių, kurie dalyvauja dokumento sudaryme arba įrašo ekonominių operacijų finansines pasekmes, įrašymo, patikros, autorizavimo, turto saugojimo ir periodinio peržiūrėjimo pareigas.

###### <a name="sequencing"></a>**seka**

Tvarka, kuria užduotys apdorojamos arba atliekamos operacijos gamykloje norint pasiekti tikslus.

###### <a name="shared-asset"></a>**bendrai naudojamas turtas**

Turtas, kurį naudoja daugiau nei vienas grynuosius pinigus generuojantis vienetas (PGV). Pavyzdys yra paskirstymo centras, kuris naudojamas prekėms laikyti, kol jos perkeliamos į skirtingas parduotuves, kurios bendrai naudoja tą patį paskirstymo centrą.

###### <a name="single-use-kanban"></a>**vienkartinio naudojimo „kanban“**

„kanban“ tipas, naudojamas su fiksuoto kiekio „kanban“ taisykle išskirtinai aukštiems reikalavimams tenkinti. Vienkartinio naudojimo „kanban“ neįjungia naujo „kanban“, kai jis atmetamas.

###### <a name="smart-rounding"></a>**intelektualusis apvalinimas**

Prekybos praktika kainų nustatymui naudoti nelyginius skaičius, kurie yra šiek tiek mažesni nei jų artimiausi apvalinti skaičiai.

###### <a name="source-requirement"></a>**šaltinio reikalavimas**

Produkto kiekis, dokumentuojamas šaltinio dokumento eilutėje, kuris sukuria iškvietimo reikalavimą.

###### <a name="statistical-baseline-forecast"></a>**pagrindinė statistinė prognozė**

Būsimo poreikio įvertinimas, sukurtas taikant prognozavimo algoritmą praeities operacijų duomenims.


### <a name="t"></a>**T**

###### <a name="takt-time"></a>**vieneto gamybos laikas**

Laikas, kiek trunka produkto vieneto gamyba.

###### <a name="task-guide"></a>**užduočių vedlys**

Kontroliuojama, valdoma sistema, kurioje naudojami užduočių įrašymo veiksmai. Užduočių vedlys pateikia vartotojui visu įrašytus duomenis. Vykdant užduočių vedlį visi saugos, duomenų ir programų veiksmai yra tokie patys kaip ir nenaudojant užduočių vedlio. Užduočių vedlys naudoja tuos pačius įrankius kaip ir užduočių įrašymo priemonė, kad sužinotų, kada vartotojas baigia numatytą veiksmą, ir galėtų vartotoją paraginti atlikti kitą įrašymo veiksmą.

###### <a name="task-recorder"></a>**Užduočių įrašymo priemonė**

Įrankis, kuris „Finance and Operations“ yra įdiegtas iš anksto. Įrašant, įrašomi visi įvykiai, kuriuos vartotojas įveda „Finance and Operations“ vartotojo sąsajoje ir kurie yra vykdomi serveryje, įskaitant įtrauktas reikšmes, pakeistus parametrus, pašalintus duomenis ir t. t.

###### <a name="task-recording"></a>**užduoties įrašas**

Failas, kuriame yra veiksmai ir komentarai, užfiksuoti, kai užduočių įrašymo priemonė paleidžiama „Finance and Operations“.

###### <a name="three-way-matching-policy"></a>**trišalė atitikimo strategija**

Atitikimo strategija, kuri reikalauja, kad viena ar daugiau tiekėjo SF kainų sutaptų su viena ar daugiau pirkimo užsakymo kainų ir kad vienas ar daugiau tiekėjo SF kiekių sutaptų su vienu ar daugiau produkto gavimo kiekių.

###### <a name="transfer-batch"></a>**perkėlimo paketas**

Vienos ar daugiau pervedamų arba galimų pervesti prekių kiekis.

###### <a name="two-way-matching-policy"></a>**dvišalė atitikimo strategija**

Atitikimo strategija, reikalaujanti, kad viena ar daugiau tiekėjo SF kainų sutaptų su viena ar daugiau pirkimo užsakymo kainų.

### <a name="v"></a>**V**

###### <a name="value-stream"></a>**vertės srautas**

Valdymo vienetas, kontroliuojantis vieną ar daugiau gamybos eigų.

###### <a name="variant-configuration-technology"></a>**variantų konfigūravimo technologija**

Bendrųjų produktų modeliavimo ir produkto varianto konfigūracijų paieškos metodas.

###### <a name="vat-value-added-tax"></a>**PVM (pridėtinės vertės mokestis)**

Mokestis, taikomas produktams kiekviename jų gamybos etape, remiantis tame etape gauta pridėtine verte.

###### <a name="vendor-catalog"></a>**tiekėjo katalogas**

Produktų, kuriuos galima įsigyti iš tiekėjo, siūlymų sąrašas.

###### <a name="vendor-invoice"></a>**tiekėjo SF**

Šaltinio dokumentas, kuriame dokumentuojama tiekėjo mokėjimo užklausa. Tiekėjo SF gali nurodyti į vieną ar daugiau pirkimo užsakymų. Kai tiekėjo SF autorizuota, tiekėjui gali būti atliktas mokėjimas.

### <a name="w"></a>**W**

###### <a name="work-cell"></a>**darbo elementas**

Išteklių grupė, dalyvaujanti gamybos eigos veikloje.

###### <a name="worker"></a>**darbininkas**

Asmuo, kuris prisiima darbuotojo arba rangovo vaidmenį ir kuriam yra mokama už paslaugas.

###### <a name="workspace"></a>**darbo sritis**

Puslapis, kuriame pateikiama vienos iš vartotojo atliekamų veiklų apžvalga. Puslapyje išklotinės, diagramos ir sąrašai yra naudojami laukiančio darbo ir susijusiems duomenims iš kelių šaltinių rodyti, o puslapyje išryškinamos dažnos užduotys, susijusios su šiais duomenimis. Darbo srities suvestinės dalyje rodomos išklotinės taip pat pateikiamos ir susijusioje ataskaitų srities dalyje.

