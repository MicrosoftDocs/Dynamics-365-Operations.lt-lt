---
title: Turinio kūrimo puslapio apžvalga
description: Šioje temoje pateikiama „Microsoft Dynamics 365 Commerce“ kūrimo puslapio apžvalga.
author: brendans
manager: annbe
ms.date: 10/31/2019
ms.topic: article
ms.prod: ''
ms.service: dynamics-365-commerce
ms.technology: ''
audience: Application USer
ms.reviewer: v-chgri
ms.custom: ''
ms.assetid: ''
ms.search.region: Global
ms.author: brendans
ms.search.validFrom: 2019-10-31
ms.dyn365.ops.version: Release 10.0.5
ms.openlocfilehash: 030fa93e938df0ab22dd3e85c2d48d149ac239df
ms.sourcegitcommit: eaf330dbee1db96c20d5ac479f007747bea079eb
ms.translationtype: HT
ms.contentlocale: lt-LT
ms.lasthandoff: 02/15/2021
ms.locfileid: "5211302"
---
# <a name="authoring-page-overview"></a>Turinio kūrimo puslapio apžvalga

  
 [!include [banner](includes/banner.md)]

Šioje temoje pateikiama „Microsoft Dynamics 365 Commerce“ kūrimo puslapio apžvalga.

## <a name="overview"></a>Peržiūra

Svetaines galima kurti siekiant patenkinti įvairius verslo poreikius. Jos gali perteikti visą įmonę, pasiūlyti vieną verslo kanalą ar būti orientuotos į konkrečią auditoriją arba auditorijos segmentą. Pavyzdžiui, drabužių gamintojas gali turėti svetainę, kurioje parodomi visi jam priklausantys prekių ženklai. Tas pats drabužių gamintojas gali turėti atskirą svetainę kiekvienam iš šių prekinių ženklų bei svetainių, skirtų prabangiems drabužiams, lauko drabužiams ir vaikų drabužiams.

„Dynamics 365 Commerce“ palaiko kelių svetainių kūrimo ir valdymo galimybę, o kiekviena svetainė gali būti skirtingos išvaizdos ir turėti savo turinį. Kūrimo puslapis naudojamas kaip bendras šių svetainių prieigos taškas. Jį naudodami galite prisijungti prie sistemos ir atsijungti bei kurti naujas svetaines.

Šiuo metu kūrimo puslapį sudaro tolesni skyriai.

- **Viršutinė juosta** – viršutinė juosta rodoma kūrimo puslapio viršuje. Ji suteikia lengvą prieigą prie el. prekybos įrankių, pranešimų, palaikymo saitų ir vartotojų prisijungimo srities.
- **Komandų juosta** – komandų juosta rodoma po viršutine juosta. Ją naudojant galima kurti naujas svetaines.
- **Svetainių sąrašas** – svetainių sąrašas užima visą erdvę po komandų juosta. Jame pateikiamas išsamus svetainių ir su jomis susietų domenų sąrašas.

Kūrimo puslapis parodytas tolesnėje iliustracijoje.

![„Dynamics 365 Commerce“ kūrimo puslapis](../commerce/media/authoring_tools_01.png)

## <a name="use-the-home-button-to-select-a-tool"></a>Mygtuko Pradžia naudojimas įrankiui pasirinkti

Mygtukas **Pradžia** yra viršutiniame kairiajame kūrimo puslapio kampe. Jis suteikia lengvą prieigą prie kitų el. prekybos įrankių. Pasirinkus šį mygtuką, atidaromas įrankių, kuriuos galite naudoti, meniu. Pasirinkus įrankį, meniu uždaromas, o pasirinktas įrankis įkeliamas naršyklėje.

## <a name="view-and-clear-notifications"></a>Pranešimų peržiūra ir išvalymas

Mygtukas **Pranešimai** yra vienas iš mygtukų, esančių viršutiniame dešiniajame kūrimo puslapio kampe. Jis atrodo kaip varpelis. Pasirinkę šį mygtuką galite peržiūrėti visus jums atsiųstus pranešimus.

Pranešimai naudojami visame kūrimo įrankyje, kad būtumėte informuoti, kada įvykdomi veiksmai. Pavyzdžiui, pranešime gali būti nurodyta „Jūsų puslapis publikuotas“, kad būtumėte informuoti, jog publikavimo veiksmas buvo sėkmingas.

Pranešimai taip pat gali informuoti apie klaidas, kurios įvyko atliekant kokį nors veiksmą. Norėdami atidaryti pranešimo turinį, pranešimą pasirinkite. Šio pranešimo informacija gali padėti išspręsti klaidą.

Pranešimus iš pranešimų meniu galite išvalyti pasirinkdami pranešimo apačioje esantį elementą **Šalinti**. Norėdami pranešimus išvalyti masiškai, pranešimų meniu apačioje pasirinkite **Šalinti viską**.

## <a name="get-help-with-the-authoring-tool"></a>Pagalba dėl kūrimo įrankio

Mygtukas **Pagalba** yra dar vienas mygtukas viršutiniame dešiniajame kūrimo puslapio kampe. Jis atrodo kaip klaustukas. Pasirinkus šį mygtuką, atidaromas tolesnių iš anksto apibrėžtų parinkčių meniu.

- **Svetainės kūrimo žinynas** – jei pasirenkate šią parinktį, naujame naršyklės skirtuke atidaroma naujos svetainės kūrimo dokumentacija.
- **Atsiliepimai ir palaikymas** – pasirinkus šią parinktį atidaromas „Microsoft Yammer“ kanalas, kuriame galite palikti atsiliepimų apie kūrimo įrankį arba paprašyti pagalbos.
- **Privatumas ir slapukai** – pasirinkus šią parinktį, naujame naršyklės skirtuke atidaromos „Microsoft“ privatumo nuostatos.
- **Apie** – pasirinkus šią parinktį atidaromas pranešimo langas, kuriame pateikiama informacija apie kūrimo įrankį ir šiuo metu naudojamą versiją.

## <a name="sign-in-to-and-out-of-the-authoring-tool"></a>Prisijungimas prie kūrimo įrankio ir atsijungimas nuo jo

Mygtukas **Mano paskyra** yra dar vienas mygtukas viršutiniame dešiniajame kūrimo puslapio kampe. Jis atrodo kaip spalvotas apskritimas. Pasirinkę šį mygtuką galite matyti, kurią paskyrą naudodami prisijungėte, ir, jei reikia, nuo tos paskyros atsijungti.

Norėdami prisijungti prie kūrimo įrankio arba nuo jo atsijungti, atlikite vieną iš toliau nurodytų veiksmų.

- Jei dar nesate prisijungę prie kūrimo įrankio, prisijunkite pasirinkdami **Mano paskyra** \> **Prisijungti**.
- Jei jau esate prisijungę ir norite atsijungti, pasirinkite **Mano paskyra** \> **Atsijungti**.

## <a name="change-the-display-language-of-the-authoring-tool"></a>Kūrimo įrankio rodymo kalbos keitimas

Naudodami mygtuką **Mano paskyra**, taip pat galte pakeisti teksto eilučių, rodomų kūrimo įrankyje, kalbą.

Norėdami pakeisti rodymo kalbą, atlikite toliau nurodytus veiksmus.

1. Pasirinkite **Mano paskyra** \> **Keisti kalbą**. Atsiranda dialogo langas.
1. Pasirinkite vieną iš vartotojo kalbų, tada – **Įrašyti**.

## <a name="create-a-new-website"></a>Naujos svetainės kūrimas

„Dynamics 365 Commerce“ palaiko kelių svetainių kūrimo ir valdymo galimybę, o kiekviena svetainė gali būti skirtingos išvaizdos ir turėti savo turinį.

Norėdami sukurti naują svetainę, atlikite toliau nurodytus veiksmus.

1. Komandų juostoje pasirinkite **Nauja svetainė**. Atsiranda dialogo langas.
2. Įveskite toliau nurodytą reikiamą naujos svetainės informaciją.

    - **Svetainės pavadinimas** – įveskite svetainės pavadinimą. Šis pavadinimas svetainės klientams nerodomas. Jis naudojamas svetainių sąraše ir kitose kūrimo įrankio vietose.
    - **Svetainės administratorių saugos grupė** – įveskite visą „Microsoft Azure Active Directory“ („Azure AD“) saugos grupės su vartotojais, kurie turi turėti svetainės administravimo prieigą, pavadinimą. Svetainę sukūrus, administravimo grupės pavadinimą ir kitas svetainės teises galima keisti.
    - **Numatytasis kanalas** – įveskite numatytąjį prekybos kanalą, kuris turi būti susietas su svetaine. Numatytasis kanalas nustato produktus, kuriuos galima parduoti svetainėje.
    - **Numatytoji kalba** – nurodę numatytąjį kanalą, pasirinkite numatytąją kanalo kalbą. Numatytasis kanalas nustato kalbą, kuria rodomi produktai, jei klientas nenurodo pageidaujamos kalbos.
    - **Numatytoji rinka** – įveskite numatytąją svetainės rinką. Numatytoji rinka nustato rodomą rinką, jei klientas nenurodo pageidaujamos rinkos.
    - **Domenas** – pasirinkite žiniatinklio domeną, kuris turi būti susietas su svetaine. Tai yra domenas, į kurį svetainės klientai nueis savo naršyklėje.

1. Pasirinkite **Gerai**. Nauja svetainė sukurta.

> [!NOTE]
> Naujos svetainės kūrimas gali užtrukti iki 60 sekundžių. Pasibaigus procesui, pranešimų srityje atsiranda pranešimas. Be to, svetainė atsiranda svetainių sąraše, o jos pavadinimas yra toks, kokį įvedėte.

## <a name="select-a-website-to-author"></a>Kurtinos svetainės pasirinkimas

Svetainių sąraše pateikiamas išsamus svetainių, susietų su el. prekybos sistema, sąrašas. Svetainės rodomos abėcėlės tvarka. Taip pat rodomas su kiekviena svetaine susietas domenas. Norėdami peržiūrėti svetainės turinį ir pradėti kurti puslapius, pasirinkite svetainės pavadinimą. Įkeliamas kūrimo įrankis ir svetainės turinys.

Kai kūrimo įrankis įkeltas, pasirinkę **Pradžia** galite grįžti į kūrimo puslapį.

## <a name="additional-resources"></a>Papildomi ištekliai

[El. prekybos vartotojų ir vaidmenų valdymas](manage-ecommerce-users-roles.md)

[Ieškos modulio optimizavimo (SEO) aplinkybės jūsų svetainei](search-engine-optimization-considerations.md)

[Tvarkyti turinio saugos strategiją (CSP)](manage-csp.md)


[!INCLUDE[footer-include](../includes/footer-banner.md)]