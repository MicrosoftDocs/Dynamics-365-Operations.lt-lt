---
title: Ryšių su klientais apžvalga
description: Šioje temoje pateikiama klientavimo galimybių, teikiamų parduotuvės programoje, apžvalga.
author: bebeale
ms.date: 02/01/2021
ms.topic: article
ms.prod: ''
ms.technology: ''
ms.search.form: ''
audience: Application User
ms.reviewer: josaw
ms.custom: 260624
ms.assetid: a4f9d315-9951-451c-8ee6-37f9b3b15ef0
ms.search.region: global
ms.search.industry: Retail
ms.author: shajain
ms.search.validFrom: 2018-10-01
ms.dyn365.ops.version: Version 10.0.7
ms.openlocfilehash: 8a809b81504fdc31d8f9e0529048269dd7e0c5cc
ms.sourcegitcommit: 3cdc42346bb653c13ab33a7142dbb7969f1f6dda
ms.translationtype: HT
ms.contentlocale: lt-LT
ms.lasthandoff: 03/31/2021
ms.locfileid: "5800452"
---
# <a name="clienteling-overview"></a>Ryšių su klientais apžvalga

[!include [banner](includes/banner.md)]


Daugybė mažmenininkų, ypač aukštos klasės prekes parduodančių specializuotų mažmenininkų, siekia, kad jų pardavimo darbuotojai užmegztų ilgalaikius ryšius su pagrindiniais klientais. Iš darbuotojų tikimasi, kad jie žinotų tai, ką šie klientai mėgsta ir ko nemėgsta, pirkimo istoriją, kokiems produktams teikia pirmenybę, taip pat svarbias datas, pavyzdžiui, metines ir gimtadienius. Darbuotojams reikia kažkur saugoti šią informaciją ir, esant reikalui, ją nesunkiai rasti. Jei ši informacija prieinama viename rodinyje, darbuotojai gali nesunkiai rasti tikslinius klientus, atitinkančius tam tikrus kriterijus. Pavyzdžiui, jie gali rasti visus klientus, norinčius įsigyti rankinių, arba klientus, kurie tuoj sulauks svarbaus įvykio, pavyzdžiui, gimtadienio ar metinių.

## <a name="client-book"></a>Kliento knyga

Programoje „Microsoft Dynamics 365 Commerce“ mažmenininkai gali naudotis klientų knygos funkcijomis ir taip pardavimo darbuotojams suteikti galimybę paprasčiau užmegzti ilgalaikius ryšius su pagrindiniais klientais.

Kliento knyga apima kliento korteles, rodančios kontaktinę informaciją apie kiekvieną klientą kartu su trimis ypatybėmis, kurias nustato mažmeninis prekybininkas ir konfigūruoja būstinės. Mažmenininkai gali nustatyti tris svarbiausius dalykus, kuriuos pardavimo darbuotojai turėtų žinoti apie klientus. Pavyzdžiui, juvelyrinių dirbinių pardavėjui gali prisireikti nurodyti svarbias datas – metines ar gimtadienius, nes šiomis progomis paprastai perkama daugiau papuošalų. Kitas pavyzdys – drabužių pardavėjui gali praversti informacija apie klientų apsipirkimo įpročius ir mėgstamus prekių ženklus.

Be to, pardavimo darbuotojai klientų knygoje gali filtruoti sąrašus taip, kad juose būtų rodomi tik klientai, atitinkantys tam tikrus kriterijus. Pavyzdžiui, į parduotuvę buvo pristatyta nauja batų kolekcija ir darbuotojas nori apie tai informuoti klientus, kurie dažnai perka batus. Šiuo atveju darbuotojas gali atlikti klientų knygos filtravimą, kad rastų atitinkamus klientus, ir tada imtis tolesnių veiksmų.

Jei tam tikri klientai dėl kokios nors priežasties nebėra laikomi pagrindiniais ir informacijos apie juos tvarkyti nebereikia, pardavimo darbuotojai gali juos pašalinti iš klientų knygos.

Kai kurie mažmenininkai nenori tvarkyti informacijos apie klientus pardavimo darbuotojų lygmeniu. Jiems gali užtekti tvarkyti sąrašą su pagrindiniais klientais parduotuvės lygmeniu. Šie mažmenininkai gali peržiūrėti klientus iš parduotuvės klientų knygų. Naudodami šią parinktį, mažmenininkai gali peržiūrėti klientus iš visų kiekvieno pardavimo darbuotojo klientų knygų, jei jų adresų knygelė atitinka esamos parduotuvės klientų knygą. Tad jeigu darbuotojas dirba keliose to paties juridinio subjekto parduotuvėse, klientų knygoje rodomi visų šių parduotuvių klientai. Ši funkcija palaiko papildomas galimybes. Pavyzdžiui, klientus galima iš naujo priskirti nuo vieno darbuotojo prie kito darbuotojo. Ši galimybė naudinga, kai darbuotojai perkeliami į kitą darbo vietą ar išeina iš kompanijos.

Kiekvienas pardavimo darbuotojas viename juridiniame subjekte gali turėti vieną klientų knygą, o darbuotojai į savo klientų knygą gali įtraukti vieną ar daugiau klientų. Šiuo metu programoje „Commerce“ kiekvieną klientą galima įtraukti tik į vieną klientų knygą. Tačiau „Microsoft“ planuoja pridėti funkcijų, kurios leistų vieną klientą įtraukti į keletą klientų knygų.

> [!NOTE]
> Kitaip nei kliento ieška, klientų knyga nefiltruoja klientų įrašų pagal parduotuvės adresų knygelių duomenis.

## <a name="activities-and-notes"></a>Veiklos ir pastabos

Internetiniai kanalai mažmenininkams suteikia galimybę sužinoti apie klientų poreikius, nereikalaudami, kad klientai pateiktų šią informaciją. Priešingas atvejis – kai klientai bendrauja su pardavimo darbuotojais parduotuvėje, jie atvirai suteikia informaciją apie savo poreikius. Deja, pasibaigus pardavimo procesui, ši informacija gali būti prarasta. Tačiau šią informaciją įrašę, mažmenininkai ją gali panaudoti geresniam klientų poreikių supratimui ir taip klientams teikti geresnes rekomendacijas ir aukštesnės kokybės prekybos paslaugas.

Norėdami užfiksuoti svarbią informaciją, kuria klientai dalijasi, pardavimo darbuotojai gali naudotis ne tik klientų knygos atributais, bet ir veiklų bei pastabų funkcijomis. Mažmenininkai gali konfigūruoti veiklų tipus, pvz., informaciją apie apsilankymą parduotuvėje, el. pašto adresą, telefono numerį ir paskyras. Darbuotojų sukurtas veiklas galima peržiūrėti laiko juostos formatu elektroniniame kasos aparate (EKA). Jas taip pat galima peržiūrėti skirtuke **Veiklos**, esančiame „Headquarters“ puslapyje **Visi klientai \> Bendri**.

Pardavimo darbuotojai taip pat gali naudoti pastabas, kad užfiksuotų bendrąją kliento informaciją, kuria galima pasinaudoti bet kada, kai su juo turima reikalų. Šios pastabos saugomos „Headquarters“, jas galima peržiūrėti kliento profilyje arba skambučių centro kliento informacijos puslapyje.

> [!NOTE]
> Šiuo metu bet kuris pardavimo darbuotojas, dirbantis juridiniam subjektui, gali peržiūrėti visas pastabas ir veiklas, taip pat jis gali peržiūrėti klientų informacijos puslapius. Pastabos ir veiklos nėra ribojamos darbuotojui, kuris į klientų knygą įtraukė klientą.

## <a name="integration-with-dynamics-365-customer-insights"></a>Integravimas su „Dynamics 365 Customer Insights“

Naudodami programą Dynamics 365 Customer Insights, mažmenininkai gali rinkti duomenis iš įvairių sistemų, kurias klientai naudoja sąveikaudami su mažmenininko prekės ženklu. Tada jie gali naudoti šiuos duomenis vienam kliento rodiniui sugeneruoti ir iš jo padaryti įžvalgų. Pasinaudodami „Customer Insights“ integracija su „Commerce“, mažmenininkai gali pasirinkti vieną ar daugiau parametrų, kuriuos reikėtų rodyti kliento kortelėje ar klientų knygoje. Pavyzdžiui, mažmenininkai gali naudoti „Customer Insights“, kad apskaičiuotų kliento pasitraukimo tikimybę ir nustatytų, kokį kitą veiksmą reikia atlikti. Jeigu šios vertės apibrėžiamos kaip matai, jas galima rodyti kliento kortelėje ir jos gali suteikti svarbios informacijos pardavimo darbuotojams. Daugiau informacijos apie „Customer Insights“ rasite [Dynamics 365 Customer Insights](https://docs.microsoft.com/dynamics365/ai/customer-insights/overview) dokumentacijoje. Daugiau informacijos apie matus rasite [Matai](https://docs.microsoft.com/dynamics365/ai/customer-insights/pm-measures).

## <a name="set-up-clienteling"></a>Klientavimo nustatymas

Norėdami savo aplinkoje įjungti klientavimo funkciją, atlikite toliau nurodytus veiksmus.

1. Darbo srityje **Funkcijų valdymas** atlikite funkcijų filtravimą pagal modulį **Mažmeninė prekyba ir prekyba**.

    ![Klientavimas funkcijų sąraše, skirtame „Commerce“ moduliui](./media/Enable_clienteling.png "Klientavimas funkcijų sąraše, skirtame prekybai ir mažmeninei prekybai")

2. Įjunkite funkciją **Klientavimas**, pasirinkdami **Įjungti dabar**.
3. Puslapyje **Prekybos parametrai**, skirtuke **Numeracija** pasirinkite eilutę **Kliento knygos identifikatorius**. Tada laukelyje **Numeracijos kodas** pasirinkite numeraciją. Sistema naudos šią numeraciją, kad kliento knygoms priskirtų ID.
4. Pasirinkite **Įrašyti**.
5. Sukurkite naują atributų grupę, kurioje būtų atributų, kuriuos norite fiksuoti dėl klientų, kurių duomenys tvarkomi klientų knygose. Instrukcijas rasite [Atributai ir atributų grupės](https://docs.microsoft.com/dynamics365/retail/attribute-attributegroups-lifecycle).

    - Reikalaujamus atributus apibrėžkite kaip **Galima patikslinti**. Tada pardavimo darbuotojai gali naudoti šiuos atributus klientų knygai filtruoti.
    - Nustatykite šių atributų rodymo tvarką. Šia rodymo tvarka nustatoma, kokie atributai turėtų būti rodomi klientų knygos kliento kortelėje. 1 rodymo tvarka laikoma svarbesne nei 2 rodymo tvarka. Todėl atributas, kurio rodymo tvarka yra 1, bus rodomas prieš atributą, kurio rodymo tvarka yra 2.

    > [!NOTE]
    > Iš to paties puslapio galite gauti „Customer Insights“. Tačiau autentifikavimo tikslais reikia sukurti „Azure“ programos ID ir slaptažodį. (Norėdami gauti daugiau informacijos apie reikalavimus, žr. [„Customer Insights“ integracijos su „Commerce“ įjungimas](#turn-on-the-integration-of-customer-insights-with-commerce) skyrių toliau šioje temoje.) Jei „Customer Insights“ įjungta ir pasirenkate vieną ar daugiau priemonių, kurios turėtų būti rodomos kliento kortelėje, šios priemonės bus rodomos pirmiausia. Be to, klientų knygos atributų grupės bus rodomos pagal rodymo tvarką. Pavyzdžiui, jei iš „Customer Insights“ pasirenkate du matus, šie du matai ir vienas klientų knygos atributas bus rodomi kliento kortelėje. (Bus rodomas tas kliento knygos atributas, kuriam priskirta didžiausia rodymo tvarka.)

6. Puslapyje **Prekybos parametrai**, skirtuke **Klientavimas**, laukelyje **Klientų knygos atributų grupė** pasirinkite atributų grupę, kurią ką tik sukūrėte.

    ![Klientų knygos atributų grupė pasirinkta](./media/Client%20book%20attributes.png "Klientų knygos atributų grupė pasirinkta")

7. Norėdami fiksuoti veiklas, kurios vykdomos EKA, apibrėžkite veiklos tipus puslapyje **Veiklos tipai** (**Mažmeninė prekyba ir prekyba \> Klientai \> Veiklos tipai**).

    > [!NOTE]
    > Veiklos tipus iškviečia „Commerce Scale Unit“, kai jis pirmą kartą atlieka realiojo laiko iškvietimą. Iškvietus veiklas, jos laikomos talpykloje kelias valandas. Jei pakeitėte veiklos tipus, palaukite, kol talpykla nebegalios. Jei dirbama ne gamybinėje aplinkoje, „Commerce Scale Unit“ tarnybą paleiskite iš naujo.

8. Prie reikiamo EKA ekrano išdėstymo pridėkite du mygtukus, kad pardavimo darbuotojai galėtų peržiūrėti savo klientų knygą ir parduotuvės klientų knygą. (Parduotuvės klientų knygos apima klientus iš visų kiekvieno darbuotojo klientų knygų, jei jie dalijasi adresų knygele su parduotuve.) Atitinkamų operacijų pavadinimai – **Žr. klientus klientų knygoje** ir **Žr. klientus iš parduotuvės klientų knygų**. Galimos trys papildomos operacijos, susijusios su klientų knygomis. Šiomis operacijomis nustatoma, kurie darbuotojai gali įtraukti, šalinti ir iš naujo priskirti klientus į klientų knygą. Jos pavadintos **Įtraukti klientą į klientų knygą**, **Pašalinti klientus iš klientų knygos** ir **Iš naujo priskirti klientus prie klientų knygos**.
9. Vykdykite šias paskirstymo grafiko užduotis: 1040, 1150, 1110 ir 1090.

Jums atlikus šią procedūrą, pardavimo darbuotojai gali atidaryti kliento informacijos puslapį EKA ir įtraukti klientus į savo klientų knygą, peržiūrėti ir fiksuoti klientų veiklas bei pastabas ir rasti tikslinius klientus, naudodami kliento ir klientų knygos atributus, kad filtruotų kliento knygą. Toliau pateikiamoje iliustracijoje vaizduojamas klientų knygos pavyzdys.

![Klientų knygos pavyzdys](./media/client_book.png "Klientų knygos pavyzdys")

## <a name="turn-on-the-integration-of-customer-insights-with-commerce"></a>„Customer Insights“ integracijos su „Commerce“ įjungimas

Norėdami įjungti „Customer Insights“ integraciją su „Commerce“, įsitikinkite, kad nuomotojas, aprūpintas „Commerce“, turi aktyvų „Customer Insights“ egzempliorių. Taip pat turite turėti Azure Active Directory (Azure AD) vartotojo abonementą, kuriam priskirta „Azure“ prenumerata.

Norėdami sukonfigūruoti integraciją, atlikite toliau nurodytus veiksmus.

1. „Azure“ portale registruokite naują programą ir pasižymėkite programos pavadinimą, jos ID ir raktą. Ši informacija bus naudojama paslaugos paslaugoms autentifikavimui tarp „Commerce“ ir „Customer Insights“. Pasižymėkite raktą saugiai, nes jo reikės įrašymui į raktų saugyklas. Tolesniam pavyzdžiui, naudokite CI_Access_name, CI_Access_AppID, CI_Access_Secret programos pavadinimui ir jos ID bei raktą atitinkamai. Dėl daugiau informacijos, žr. [Greitas vadovas: Registruokite programą „Microsoft“ tapatybės platformoje](https://docs.microsoft.com/azure/active-directory/develop/quickstart-register-app).

    > [!IMPORTANT]
    > Užtikrinkite, kad nepamirštumėte pasikeisti slaptažodžio prieš jam baigiant galioti. To nepadarius, integracija netikėtai sustos.

2. Eikite į savo „Customer Insights“ objektą ir ieškokite prieš tau sukurtos programos pavadinimo (šiuo atveju, „CI_Access_name").
3. Sukurkite „Azure“ raktų saugyklą ir pasižymėkite pavadinimą bei URL (šiuo atveju, „KeyVaultName", „KeyVaultURL"). Instrukcijas rasite [„Quickstart“: slaptažodžio sukūrimas ir išgavimas iš „Azure“ raktų saugyklos naudojant „Azure“ portalą](https://docs.microsoft.com/azure/key-vault/quick-create-portal).
4. Įrašykite raktą (šiuo atveju, „CI_Access_Secret") saugykloje. Kai šis raktas yra saugojamas saugykloje, jam suteikiamas vardas. Pasižymėkite rakto vardą (šiuo atveju, „SecretName").
5. Norėdami prieiti prie rakto iš „Azure Key Vault“, jums reikia sukurti kitą programą su programos ID ir raktu (šiuo atveju, „KeyVault_Access_AppID" ir „KeyVault_Access_Secret"). Laikykite raktą saugiai, nes jis dar kartą nebus parodytas.
6. Po to, jums reikia suteikti teises prie programos, kad prieitumėte prie „Key Vault“ iš „Commerce“ su API. Eikite į programos puslapį „Azure“ portale. Skyriuje **Valdyti** rinkitės **API teisės**. Įtraukite teises prieigai prie **„Azure“ rakto saugyklos**. Šiai teisei, rinkitės **Prieigos politika**. Pasirinkite šabloną kaip **Rakto valdymas** ir rinkitės **Gauti**, **Išvardyti**, **Iššifruoti** ir **Užšifruoti** parinktis. 
5. „Commerce“ būstinėje eikite į **Sistemos administravimas \> Nustatymai \> „Key Vault“ parametrai** ir tuomet įveskite būtiną informaciją rakto saugyklai. Tada laukelyje **Raktų saugyklos klientas** įveskite programos, kurią naudojote 4 veiksme, ID, kad „Commerce“ galėtų pasiekti raktų saugykloje laikomus slaptažodžius.
6. Norėdami įtraukti programą, kurią sukūrėte žingsnyje 1 į saugių programų sąrašą (kartais vadinamą kaip saugų sąrašą), eikite į „Customer Insights“ ir tada rinkitės **Peržiūrėti** prieigą prie programos. Instrukcijas rasite [Teisės](https://docs.microsoft.com/dynamics365/ai/customer-insights/pm-permissions).
7. Puslapyje **Sistemos administravimas > Nustatymai > „Key Vault“ parametrai** puslapyje „Commerce HQ“, naujinkite laukelius kaip aprašyta toliau: 

- **„Key Vault“ url**: „KeyVaultURL" (iš 3 veiksmo prieš tai).
- **„Key Vault“ klientas**: „KeyVault_Access_AppID" (iš 5 veiksmo prieš tai).
- **„Key Vault“ saugos raktas**: „KeyVault_Access_Secret" (iš 5 veiksmo prieš tai).
- Skyriuje **Raktai**:
    - **Pavadinimas**: Bet koks pavadinimas, pavyzdžiui „CISecret".
    - **Aprašas**: Bet kokia vertė.
    - **Raktas**: **saugykla**://<Name of key vault>/<name of secret>> Šiuo atveju jis bus „vault://KeyVaultName/SecretName".

Po to, kai atnaujinote laukelius, rinkitės **Tvirtinti** norėdami užtikrinti, kad prie rakto prieis „Commerce“ programa.

8. „Commerce“ **„Commerce“ parametrų** puslapyje, **Klientai** skirtuke **„Dynamics 365 Customer Insights“** „FastTab“ nustatykite **Programos ID** į „CI_Access_AppID" (nuo žingsnio 1 prieš tai). **Rakto pavadinimui**, rinkitės rakto pavadinimą įvestą 7 žingsnyje prieš tai („CISecret"). Nustatykite **Įjungti „Customer Insights“** parinktį į **Taip**. Jei nustatymas kažkodėl nesėkmingas, klaidos pranešimas bus rodomas ir ši parinktis nustatyta į **Ne**. 

Programoje „Customer Insights“ galimos kelios aplinkos, pavyzdžiui, bandymų ir gamybos aplinkos. Laukelyje **Aplinkos egzemplioriaus ID** įveskite reikiamą aplinką. Laukelyje **Papildomas kliento ID** įveskite „Customer Insights“ ypatybę, susietą su kliento abonemento numeriu. („Commerce“, kliento paskyros numeris yra kliento ID.) Likusios trys ypatybės yra rodmenys, kurie bus rodomi kliento kortelėje kliento knygoje. Galite pasirinkti, kad kliento kortelėje būtų rodoma iki trijų matų. Nepaisant to, jūsų nereikalaujama pasirinkti kokius nors rodmenis. Kaip minėta anksčiau, sistema rodo šias vertes pirmiausia ir tuomet rodo vertes kliento knygos atributo grupei.


[!INCLUDE[footer-include](../includes/footer-banner.md)]
