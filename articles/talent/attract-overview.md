---
title: „Attract“ funkcijos ir galimybės
description: Šioje temoje aprašomos „Microsoft Dynamics 365 Talent - Attract“ funkcijos, skirtos naujų talentų samdymo procesui valdyti.
author: andreabichsel
manager: AnnBe
ms.date: 04/30/2019
ms.topic: article
ms.prod: ''
ms.service: dynamics-365-talent
ms.technology: ''
audience: Application User
ms.reviewer: anbichse
ms.search.scope: Core, Talent
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: anbichse
ms.search.validFrom: 2017-07-01
ms.dyn365.ops.version: AX 7.0.0
ms.openlocfilehash: 4186dddc471de676cc6d26050f16711f581da7ca
ms.sourcegitcommit: 199848e78df5cb7c439b001bdbe1ece963593cdb
ms.translationtype: HT
ms.contentlocale: lt-LT
ms.lasthandoff: 10/13/2020
ms.locfileid: "4461939"
---
# <a name="attract-features-and-capabilities"></a>„Attract“ funkcijos ir galimybės

[!include [banner](includes/banner.md)]

„Attract“ suteikia galimybių valdyti naujų talentų samdos procesą. Kandidatus galima įtraukti į laisvas darbo vietas ir tada perkelti iš vieno etapo į kitą, kol pratęsiamas pasiūlymas arba atmetamas prašymas. Kiekviename etape kandidatai atlieka tokias veiklas kaip atrankos skambučiai, įvertinimai ir pokalbiai. Pateikę prašymą kandidatai gauna el. laišką, kviečiantį prisijungti prie „Attract“, kur jie gali sekti darbo vietos būseną ir savo prašymą. Taip pat jie gali reaguoti į bet kurią jiems priskirtą užduotį.

Šioje temoje aprašomos „Attract“ suteikiamos funkcijos.

## <a name="attract-dashboard"></a>„Attract“ ataskaitų sritis
Ataskaitų srityje samdos komandos nariai gali peržiūrėti užduočių, kuriose jie dalyvauja, informaciją. Be to, ataskaitų srityje samdos vadovas ar įdarbintojas taip pat gali į „Attract“ įtraukti naujų darbo vietų – jas sukurti atskirai arba tuo pačiu metu importuoti kelias darbo vietas iš „Microsoft Excel“ skaičiuoklės.

## <a name="jobs"></a>Pareigos
Puslapyje **Darbo vieta** galima peržiūrėti ir redaguoti tokią informaciją kaip darbo vietos aprašas ir darbo vietos vieta. Puslapyje **Darbo vieta** taip pat suburiama samdos komanda ir jame galite įtraukti komandos įdarbintojų ir kalbintojų arba juos keisti. Puslapyje **Darbo vieta** taip pat galima įtraukti naujus kandidatus.

## <a name="candidates"></a>Kandidatai
Kandidatus į darbo vietą galima įtraukti atskirai arba galima nusiųsti didesnį jų skaičių iš „Excel“ skaičiuoklės. Bet kokios darbo vietos samdos proceso metu visi kandidatai automatiškai įtraukiami į pirmą etapą (Prašymo teikimas). Šiame etape galima peržiūrėti ir valdyti visą kandidato prašymo informaciją. Galima nusiųsti ir peržiūrėti papildomus dokumentus bei kontaktinę informaciją, pvz., el. pašto adresus, telefono numerius ir saitus su socialinių tinklų paskyromis. Jei kandidatas pateikė nuorodą į savo „LinkedIn“ profilį ir jei nustatytas „LinkedIn“ integravimas, kandidato profilis bus rodomas. (Norint nustatyti „LinkedIn“ integravimą reikia „LinkedIn“ įdarbintojo licencijos.)

## <a name="stages"></a>Etapai
Naudojant „Attract“ galima taikyti iš anksto nustatytą samdos procesą, kurį sudaro keturi pagrindiniai etapai: Prašymo teikimas, Atranka, Pokalbis ir Pasiūlymas. Nauji kandidatai įsidarbinimo procesą pradeda prašymo teikimo etape, kuriame peržiūrimi jų gyvenimo aprašymai, motyvaciniai laiškai, portfeliai ir kiti su prašymu įdarbinti susiję dokumentai. Iš šio etapo kandidatus galima perkelti į atrankos etapą, kuriame jie kviečiami dalyvauti atrankos telefono skambutyje ar „Skype“ vaizdo pokalbyje. Samdos vadovas ir įdarbintojas apie kandidatus gali pateikti atsiliepimų ir juos perkelti į kitą etapą – pokalbį. Tada suplanuojami asmeniniai pokalbiai su laisvais samdos komandos nariais. Šie pokalbiai gali būti įvairaus ilgio, vykti tarp dviejų žmonių arba tai gali būti grupiniai pokalbiai. Po pokalbių užfiksuojami ir peržiūrimi pokalbio komandos atsiliepimai. Tada pasirinkti kandidatai perkeliami į paskutinį etapą – pasiūlymo etapą. Šiame etape pasiūlymas pateikiamas kandidatui peržiūrėti ir patvirtinti.

## <a name="candidate-app"></a>Kandidatų programa
Kai tik kandidatai įtraukiami į darbo vietą, jie gauna el. laišką su saitu, kurį naudodami jie gali gauti šią programą. Programa pateikia išsamios informacijos apie darbo vietą ir yra bendravimo su samdos komanda įrankis. Ją naudodami kandidatai taip pat gali nurodyti, kada jie gali dalyvauti pokalbiuose.

## <a name="analytic-reports"></a>Analizės ataskaitos
Samdos komandos gali peržiūrėti pagrindinę samdos proceso metriką, skirtą vienai užduočiai, arba apibendrintą visų užduočių metriką, naudodami [„Attract“ analizės ataskaitas](analytic-reports.md). Ši funkcija šiuo metu yra [peržiūroje](access-preview-feature.md) klientams, turintiems [Kurią „Microsoft  Dynamics 365 Talent - Attract“ versiją naudoti](attract-comprehensive-hiring.md).
