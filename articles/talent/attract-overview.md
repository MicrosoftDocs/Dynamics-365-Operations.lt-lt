---
title: "„Attract“ funkcijos ir galimybės"
description: "„Attract“ suteikia galimybių valdyti naujų talentų samdos procesą. Kandidatus galima įtraukti į laisvas darbo vietas ir perkelti iš vieno etapo į kitą, kol pratęsiamas pasiūlymas arba atmetamas prašymas."
author: rschloma
manager: AnnBe
ms.date: 08/01/2017
ms.topic: article
ms.prod: 
ms.service: dynamics-365-talent
ms.technology: 
audience: Application User
ms.reviewer: rschloma
ms.search.scope: Core, Talent
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: rschloma
ms.search.validFrom: 2017-07-01
ms.dyn365.ops.version: AX 7.0.0
ms.translationtype: HT
ms.sourcegitcommit: 82f039b305503c604d64610f39838fa86a8eb08a
ms.openlocfilehash: 37dd0396787375fccd4082f392e079ed5dab04e9
ms.contentlocale: lt-lt
ms.lasthandoff: 08/09/2018

---
# <a name="attract-features-and-capabilities"></a>„Attract“ funkcijos ir galimybės

[!include [banner](includes/banner.md)]

„Attract“ suteikia galimybių valdyti naujų talentų samdos procesą. Kandidatus galima įtraukti į laisvas darbo vietas ir perkelti iš vieno etapo į kitą, kol pratęsiamas pasiūlymas arba atmetamas prašymas. Kiekviename etape kandidatai atlieka tokias veiklas kaip atrankos skambučiai, įvertinimai ar pokalbių planavimas. Pateikę prašymą kandidatai gauna el. laišką, kviečiantį prisijungti prie „Attract“, kur jie gali sekti darbo vietos būseną, savo prašymą ir atsakyti į jiems priskirtas užduotis.

„Attract“ pasižymi tolesnėmis funkcijomis.

## <a name="attract-dashboard"></a>„Attract“ ataskaitų sritis
Čia samdos komandos nariai gali matyti išsamią informaciją apie darbo vietas, kuriose jie dalyvauja. Čia samdos vadovas ar įdarbintojas taip pat gali į „Attract“ įtraukti naują darbo vietą – ją sukurti atskirai arba importuoti kelias darbo vietas iš „Excel“ skaičiuoklės.

## <a name="jobs"></a>Užduotys
Puslapyje **Darbo vieta** galima peržiūrėti ir redaguoti tokią informaciją kaip darbo vietos aprašas ir darbo vietos vieta. Puslapyje **Darbo vieta** suburiama samdos komanda ir jame galite įtraukti komandos įdarbintojų ir kalbintojų arba juos keisti. Puslapyje **Darbo vieta** taip pat galima įtraukti naujus kandidatus.

## <a name="candidates"></a>Kandidatai
Kandidatus į darbo vietą galima įtraukti atskirai arba nusiųsti didesnį jų skaičių iš „Excel“ skaičiuoklės. Bet kokios darbo vietos samdos proceso metu visi kandidatai automatiškai įtraukiami į pirmą etapą – Prašymo teikimas. Čia galima matyti ir valdyti visą informaciją apie kandidato prašymą. Galima nusiųsti ir peržiūrėti papildomus dokumentus bei kontaktinę informaciją, pvz., el. pašto adresus, telefono numerius ir saitus su jų socialinių tinklų paskyromis. Jei kandidatas pateikė saitą su savo „LinkedIn“ profiliu ir nustatyta „LinkedIn“ integravimo funkcija (reikalinga „LinkedIn Recruiter“ licencija), bus rodomas kandidato profilis.

## <a name="stages"></a>Etapai
Naudojant „Attract“ galima taikyti iš anksto nustatytą samdos procesą, kurį sudaro keturi pagrindiniai etapai: Prašymo teikimas, Atranka, Pokalbis ir Pasiūlymas. Nauji kandidatai įsidarbinimo procesą pradeda prašymo teikimo etape, kuriame peržiūrimi jų gyvenimo aprašymai, motyvaciniai laiškai, portfeliai ir kiti su prašymu įdarbinti susiję dokumentai. Iš šio etapo kandidatus galima perkelti į atrankos etapą, kuriame jie kviečiami dalyvauti atrankos telefono skambutyje ar „Skype“ vaizdo pokalbyje. Samdos vadovas ir įdarbintojas apie kandidatus gali pateikti atsiliepimų ir juos perkelti į kitą etapą. Tada suplanuojami su laisvais samdos komandos nariais vyksiantys asmeniniai pokalbiai, kuriuos galima tinkinti – nustatyti, ar kandidatas kalbėsis su vienu žmogumi, ar su keliais, bei nurodyti pokalbio trukmę. Po pokalbių užfiksuojami ir peržiūrimi pokalbio komandos atsiliepimai. Atrinkti kandidatai perkeliami į galutinį etapą, kuriame jiems pateikiamas ir parengiamas pasiūlymas, kurį jie gali peržiūrėti ir patvirtinti. 

## <a name="candidate-app"></a>Kandidatų programa
Kai tik kandidatai įtraukiami į darbo vietą, jie gauna el. laišką su saitu, kurį naudodami jie gali gauti šią programą. Ši žiniatinklio programa kandidatams pateikia išsamios informacijos apie darbo vietą ir yra bendravimo su samdos komanda įrankis. Kandidatai taip pat gali nurodyti, kada jie gali dalyvauti pokalbiuose.

