---
title: Kandidatų ieška naudojant talentų telkinius
description: Šioje temoje paaiškinama, kaip kurti ir nustatyti talentų telkinius „Attract“.
author: ''
manager: AnnBe
ms.date: 10/22/2018
ms.topic: article
ms.prod: ''
ms.service: dynamics-365-talent
ms.technology: ''
ms.search.form: ''
audience: Application User
ms.reviewer: josaw
ms.search.scope: Talent, Core
ms.custom: ''
ms.assetid: ''
ms.search.region: Global
ms.author: rschloma
ms.search.validFrom: 2018-22-15
ms.dyn365.ops.version: Talent October 2018 update
ms.openlocfilehash: cac68799ee5b6e2c8f864acf6d1677a7213b4aaf
ms.sourcegitcommit: 0f530e5f72a40f383868957a6b5cb0e446e4c795
ms.translationtype: HT
ms.contentlocale: lt-LT
ms.lasthandoff: 01/29/2019
ms.locfileid: "305465"
---
# <a name="source-candidates-by-using-talent-pools"></a>Kandidatų ieška naudojant talentų telkinius

[!include[banner](../includes/banner.md)]


Įdarbintojai ir samdos vadovai gali sutvarkyti kandidatų informaciją naudodami „Attract“ talentų telkinių funkciją. Talentų telkiniai gali padėti sekti ir bendrauti su kandidatais, kurie kreipiasi dėl darbo jūsų įmonėje.

## <a name="create-and-share-a-talent-pool"></a>Talentų telkinio kūrimas ir bendrinimas

Bet kuris vartotojas, kurio vaidmuo yra įdarbintojas, samdos vadovas arba „Attract“ administratoriaus, gali kurti talentų telkinius. Talentų telkinio savininkas taip pat gali bendrinti tą telkinį su kitais vartotojais, kad vartotojų grupės, ypač įdarbintojai, galėtų peržiūrėti bendrinamą kandidatų telkiniį.

Talentų telkinio bendraautoriai gali peržiūrėti kandidatų sąrašą tame telkinyje. Jie taip pat gali įtraukti į telkinį kandidatų arba pašalinti kandidatus iš jo.

Atlikite toliau nurodytus veiksmus, norėdami kurti ir bendrinti talentų telkinį.

1. „Attract“ pagrindiniame puslapyje, kairėje naršymo srityje pasirinkite **Talentų telkiniai**.

    Skirtuke **Mano talentų telkiniai** rodomi visi talentų telkiniai, kuriuos galite pasiekti, ir pateikiama jų informacija. Informacija apima duomenis apie telkinio savininką ir kandidatų skaičių telkinyje.

1. Viršutiniame dešiniajame kampe pasirinkite **+ Naujas**, kad atidarytumėte dialogo langą **Kurti talentų telkinį**.
1. Įveskite unikalų talentų telkinio pavadinimą.
1. Norėdami į telkinį įtraukti žmones kaip bendraautorius, rasti jų vardus bei pavardes naudodami žmonių parinkiklį ir įtraukite juos į sąrašą. Talentų telkinį galite bendrinti tik su tais vartotojais, kurių vaidmuo yra įdarbintojas, samdos vadovas arba „Attract“ administratoriaus.
1. Pasirinkite **Įtraukti**, kad sukurtumėte talentų telkinį.
     > [!NOTE]
     > Taip pat galite pridėti bendraautorių į sukurtą talentų telkinį. Taip pat galite valdyti prieigą prie talentų telkinio. Pavyzdžiui, galite atšaukti vartotojo prieigą prie talentų telkinio.
     > - Norėdami įtraukti bendraautorių į esamą talentų telkinį, kuris priklauso jums, skirtuko **Mano talentų telkiniai** viršutiniame dešiniajame talentų telkinio kortelės kampe pasirinkite daugtaškio mygtuką (**...**), tada pasirinkite **Redaguoti**. Raskite žmones naudodami žmonių parinkiklį ir įtraukite juos į sąrašą. 
     > - Norėdami atšaukti vartotojo prieigą prie talentų telkinio, viršutiniame dešiniajame talentų telkinio kortelės kampe pasirinkite daugtaškio mygtuką (**...**), tada pasirinkite **Redaguoti**. Skirtuke **Tvarkyti prieigą** pasirinkite šiukšlinės mygtuką, pateiktą šalia vartotojo.

6. Pasirinkite **Naujinti**, kad baigtumėte ir įrašytumėte operaciją.

> [!NOTE]
> Jei norite kurti daugiau nei vieną talentų telkinį, jūsų organizacija turi turėti išsamios įdarbinimo informacijos priedą.

## <a name="add-and-remove-candidates"></a>Kandidatų įtraukimas ir šalinimas

Talentų telkinio savininkas ir bendraautoriai gali įtraukti kandidatų į talentų telkinį, peržiūrėti jame esančius kandidatus ir pašalinti juos iš telkinio.

1. Skirtuke **Mano talentų telkiniai** pasirinkite talentų telkinį, kad jį atidarytumėte.

    Rodomas kandidatų, kurie yra talentų telkinio dalis, sąrašas.

1. Norėdami pridėti kandidatų į talentų telkinį, viršutiniame dešiniajame kampe pasirinkite **+ Naujas**, kad atidarytumėte dialogo langą **Įtraukti kandidatą**, tada atlikite vieną iš tolesnių veiksmų.

    - Norėdami įtraukti vidinį kandidatą, galite ieškoti asmens pagal el. pašto adresą. Atlikus sėkmingą iešką, kandidato el. pašto adresas, vardas ir pavardė yra užpildomi. Jei turite kandidato CV arba bet kokių su kandidatu susijusių dokumentų, šiuo metu galite juos įkelti. Pasirinkite **Įtraukti**, kad įtrauktumėte kandidatą į talentų telkinį.
    - Norėdami įtraukti išorinį kandidatą, neautomatiškai įveskite jo el. pašto adresą, vardą ir pavardę. Jei turite kandidato CV arba bet kokių susijusių dokumentų, šiuo metu galite juos įkelti. Pasirinkite **Įtraukti**, kad įtrauktumėte kandidatą į talentų telkinį.
    - Norėdami įtraukti keletą kandidatų, pasirinkite skirtuką **Iš „Excel“**. Tada galėsite atsisiųsti atitinkamą „Microsoft Excel“ šabloną, įvesti informaciją apie kandidatus, įrašyti „Excel“ darbalapį ir įkelti jį į programą.

        Jei darbalapyje aptinkama kokių nors klaidų, gausite pranešimus apie jas. Tada galėsite ištaisyti klaidas ir bandyti dar kartą įkelti darbalapį. Kai klaidų nebeliks, pasirinkite **Įtraukti**, kad įkeltumėte darbalapį. Darbalapis apdorojamas fone ir jums bus pranešta, kai visi kandidatai bus įtraukti į talentų telkinį.

1. Norėdami pašalinti esamą kandidatą iš talentų telkinio, stulpelyje **Veiksmas** pasirinkite šiukšlinės mygtuką, pateiktą šalia to kandidato.

## <a name="search-and-view-candidate-profiles"></a>Kandidatų profilių ieška ir peržiūra

Talentų telkinio vartotojai gali peržiūrėti kandidato profilį, jo „LinkedIn“ informaciją, susijusius dokumentus arba visą kandidato prašymų retrospektyvą. Taip pat galite naršyti visą kandidatų duomenų bazę ieškodami bet kurio kandidato, kuris kada nors kreipėsi dėl kokio nors darbo jūsų organizacijoje arba kuris kada nors buvo įtrauktas į talentų telkinį.

1. Naudokite skirtuko **Mano talentų telkiniai** viršuje pateiktą ieškos lauką, kad ieškotumėte visoje savo kandidatų duomenų bazėje.
1. Ieškokite pagal įvairius profilio atributus. Pasirinkite ieškos atributų kategoriją, sukurkite ieškos užklausą ir pasirinkite rodyklės dešinėn mygtuką (**-\>**), kad pradėtumėte iešką.

    Kandidatų galite ieškoti pagal jų vardą bei pavardę, organizaciją, kurioje jie dirba, jų pažymėtus įgūdžius, išsilavinimo retrospektyvą, turimas pareigas arba įgytą laipsnį, jei ši informacija įtraukta į kandidato profilį.

    Taip pat galite kurti ieškos užklausą, kurioje kaip kriterijai naudojami du arba daugiau šių atributų. Sujunkite kriterijus naudodami operatorių **and**.

    Jei kokie nors kandidatai atitinka jūsų ieškos užklausą, jie išvardijami ieškos rezultatuose.

1. Norėdami susiaurinti ieškos rezultatus, galite atnaujinti ieškos užklausą naudodami ieškos lauką puslapio viršuje.

    Taip pat galite naudoti dešinėje pusėje pateiktą išmaniųjų filtrų sąrašą. Šie išmanieji filtrai įtraukiami dinamiškai pagal ieškos rezultatus.

    Ieškos rezultatuose rodoma 20 svarbiausių įgūdžių, mokymo institucijų, organizacijų ir t. t., kurie dažniausiai aptinkami kandidatų sąraše. Galite įtraukti daugiau bet kurio iš šių atributų filtrų, kad susiaurintumėte ieškos rezultatus dar labiau.

1. Radę kandidatą pasirinkite to kandidato eilutę, kad peržiūrėtumėte jo profilį.

Visi vartotojai gali peržiūrėti bendrąjį kandidatų profilių rodinį. Pasirinkite kandidato eilutę ieškos rezultatų rinkinyje arba talentų telkinyje, kad peržiūrėtumėte jo profilį. Skirtuke **Profilis** rodoma visa informacija apie įgūdžius, darbo patirtį ir išsilavinimą, kurią kandidatas atnaujino karjeros portale.

- Galite peržiūrėti kandidato kontaktinę informaciją. Taip pat galite redaguoti arba atnaujinti informaciją pagal poreikį naudodami mygtuką **Redaguoti informaciją**.

- Galite įtraukti daugiau įgūdžių žymių, kad lengviau identifikuotumėte kandidato įgūdžius.

- Galite peržiūrėti kandidato visą prašymų teikimo retrospektyvą. Galite pamatyti visus darbus, dėl kurių kandidatas kreipėsi į jūsų organizaciją, ir tų prašymų būseną. Jei esate samdos komandos narys, galite pasirinkti **Peržiūrėti**, kad peržiūrėtumėte išsamią prašymo informaciją.

- Skirtuke **Dokumentai** rodomi visi dokumentai, kuriuos kandidatas įtraukė iš savo profilio arba teikdamas prašymus įdarbinti. Šį skirtuką galima naudoti norint tvarkyti kandidato CV, motyvacinius laiškus, darbų portfelį ir t. t. Taip pat galite naudoti šį skirtuką norėdami įtraukti dokumentų.

    Norėdami peržiūrėti dokumentą, pasirinkite dokumento pavadinimą dokumentų sąraše. Prašyme galite peržiūrėti „Microsoft Word“ dokumentus naudodami „Microsoft Office 365“. Taip pat galite atsisiųsti dokumentus į vietinį kompiuterį naudodami parinktį **Atsisiųsti**, pateiktą šalia kiekvieno dokumento.

- Skirtuke **LinkedIn** rodoma kandidato „LinkedIn“ informacija. Norėdami naudoti šį skirtuką, turite prijungti savo „LinkedIn“ paskyrą vartotojo parametruose, taip pat reikia nustatyti jūsų aplinkos „LinkedIn Recruiter“ ryšį. Daugiau informacijos žr. [Darbuotojų pasirinkimas naudojant „LinkedIn“ įdarbinimo sistemą](./attract-linked-in-recruiter.md).

## <a name="add-candidates-from-a-talent-pool-to-a-job"></a>Kandidatų iš talentų telkinio įtraukimas į darbą

Ieškos rezultatuose arba talentų telkinyje galite skirti kandidatui bet kurią aktyvią darbo vietą, kurios darbuotojo ieškote. Norėdami kandidatui skirti konkrečią darbo vietą, atlikite toliau nurodytus veiksmus.

1. Raskite kandidatą naudodami ieškos parinktį, tada atidarykite jo profilį. Taip pat galite atidaryti talentų telkinį skirtuke **Mano talentų telkiniai**, rasti kandidatą savo talentų telkinyje ir atidaryti savo profilį.

1. Kandidato profilio puslapio viršutiniame dešiniajame kampe pasirinkite **+ Įtraukti į darbą**. 
     
     Rodomas samdos komandai priklausančių darbų sąrašas (jei esate įdarbintojas arba samdos vadovas).

1. Pasirinkite darbą, kad įtrauktumėte kandidatą, tada pasirinkite **Įtraukti**. Taip pat galite ieškoti darbų naudodami ieškos lauką, pateiktą dialogo lango **Įtraukti kandidatą į darbą** viršuje.

    Jei įjungta darbo potencialių klientų funkcija, kandidatas įtraukiamas į etapą **Potencialus klientas**.

    Jei darbo potencialių klientų funkcija neįjungta, kandidatas įtraukiamas į etapą **Prašymo teikimas**. Atsižvelgiant į darbo konfigūraciją, kandidatas taip pat gali gauti el. laišką, kai jis galės peržiūrėti savo prašymą.

## <a name="add-candidates-from-a-job-to-a-talent-pool"></a>Kandidatų įtraukimas į talentų telkinį iš darbo

Dažnai keli geri kandidatai gauti darbą nėra pasirenkami, tačiau jūs norite išsaugoti informaciją apie juos. Tokiu atveju galite norėti įtraukti kandidatus į talentų telkinį, kad galėtumėte pakviesti juos teikti prašymą dėl būsimų darbų.

1. Atidarykite darbo, iš kurio norite įtraukti kandidatą, rodinį.

1. Pasirinkite kandidatą ir atidarykite jo prašymą.

1. Prašymo puslapyje pasirinkite **Įtraukti į talentų telkinį**. Rodomas talentų telkinių, kuriuos galite pasiekti, sąrašas.

1. Pasirinkite arba ieškokite talentų telkinio, tada pasirinkite **Įtraukti**, kad įtrauktumėte kandidatą į tą talentų telkinį.
