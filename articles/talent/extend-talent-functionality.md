---
title: "„Microsoft Dynamics 365 for Talent“ funkcionalumo plėtimas"
description: "Jei sukūrėte kokias nors „Microsoft PowerApps“, galite paleisti tas programas naudodami saitus, esančius „Microsoft Dynamics 365 for Talent“."
author: rschloma
manager: AnnBe
ms.date: 11/28/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: rschloma
ms.search.scope: Talent
ms.custom: 17271
ms.assetid: ba1ad49d-8232-400e-b11f-525423506a3f
ms.search.region: Global
ms.author: rschloma
ms.search.validFrom: 2017-11-28
ms.dyn365.ops.version: Talent July 2017 update
ms.translationtype: HT
ms.sourcegitcommit: 72d4ff5e1311005d3bf43a13e28208cd9b3d1457
ms.openlocfilehash: 51eb4288f5b6c732755007c1dcd8c4db090ccc0a
ms.contentlocale: lt-lt
ms.lasthandoff: 03/08/2018

---
# <a name="extend-the-functionality-of-microsoft-dynamics-365-for-talent"></a>„Microsoft Dynamics 365 for Talent“ funkcionalumo plėtimas

[!include[banner](includes/banner.md)]

Jei sukūrėte kokias nors „Microsoft PowerApps“, galite paleisti tas programas naudodami saitus, esančius „Microsoft Dynamics 365 for Talent“. Norėdami nustatyti prieigą prie savo programų, turite nustatyti tam tikrą informaciją programoje „Talent“ konfigūravimo puslapyje, kurį atidarote iš darbo srities **Sistemos administravimas**.

## <a name="configuring-embedded-powerapps-within-talent"></a>Įdėtųjų „PowerApps“ konfigūravimas programoje „Talent“
Norėdami sukonfigūruoti „Talent“ puslapius, kad būtų paleidžiamos „PowerApps “ programos, naudokite puslapį **Įdėtųjų „Microsoft PowerApps“ nustatymas**. Norėdami atidaryti puslapį **Įdėtųjų „Microsoft PowerApps“ nustatymas**, atidarykite darbo sritį **Sistemos administravimas**, tada atidarykite skirtuką **Saitai**. Grupėje **Sąranka** pasirinkite **Microsoft PowerApps**. 

Toliau nurodyta informacija įvedama arba nustatoma šiame puslapyje: 

> - Aprašomasis kiekvienos „PowerApps“ programos pavadinimas arba identifikatorius.
> - Unikalus kiekvienos programos, kurią įtraukiate į „Talent“ puslapį, identifikatorius (GUID). Programos ID galima rasti „PowerApps“ svetainėje [powerapps.com](http://powerapps.com/). 
> - Puslapis, iš kurio vartotojai gali atidaryti programą ar ataskaitą. Ne visi „Talent“ puslapiai palaiko įdėtąsias „PowerApps“ ir „Power BI“ ataskaitas. 

 > [!NOTE]
 >  Įveskite puslapio vidinį pavadinimą, o ne rodomą pavadinimą, kuris rodomas puslapio viršuje. Norėdami rasti vidinį pavadinimą, atidarykite puslapį, kurio vidinį pavadinimą norite sužinoti, ir bet kurioje puslapio vietoje spustelėkite dešiniuoju pelės mygtuku. Kai atidaromas meniu, užveskite žymiklį ant elemento **Formos informacija**. Vidinis formos pavadinimas rodomas šalia meniu elemento **Formos informacija**.
 
> - Formos valdiklyje nurodykite, iš kurios programos gauti konteksto duomenis. Pavyzdžiui, programa gali naudoti duomenis apie darbininką. Jei lauke **Kontekstas** įvedate puslapį **Darbininkas**, paleidus programą bus atidarytas puslapis **Darbininkas**. Įrašas **lauke Kontekstas** neprivalomas. 
> - Nustatykite dialogo lango, kuriame bus vykdoma programa „PowerApps“, dydį. Dialogo langai pažymėti atitinkamai Mažas arba Didelis, kad būtų optimizuota vartotojo sąsaja, kai programa vykdoma telefone arba didesniame įrenginyje. 

Taip pat galite nurodyti, kuriems juridiniams subjektams programa bus prieinama, arba galite ją padaryti prieinamą visiems savo juridiniams subjektams. Pagal numatytuosius parametrus jūsų „PowerApps“ programos prieinamos visiems juridiniams subjektams.

## <a name="opening-an-application"></a>Programos atidarymas
Sukonfigūravus įdėtąsias „PowerApps“ programas, saitai į nurodytas programas bus įtraukti į puslapius programoje „Talent“. Spustelėkite saitą, kad atidarytumėte programą. 



