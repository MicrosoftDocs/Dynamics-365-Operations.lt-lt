---
title: "Kurkite įtraukiančius supažindinimo su darbu planus"
description: "Kai nauji darbuotojai tinkamai supažindinami su darbu, jie suvokia, kad yra naujosios organizacijos dalis."
author: tbisaacs
manager: 
ms.date: 05/04/2017
ms.topic: article
ms.prod: 
ms.service: Dynamics365Talent
ms.technology: 
audience: Application User
ms.search.scope: Operations, Core, Talent
ms.search.region: Global
ms.author: tbisaacs
ms.dyn365.ops.version: Talent July 2017 update
ms.translationtype: HT
ms.sourcegitcommit: 7e0a5d044133b917a3eb9386773205218e5c1b40
ms.openlocfilehash: 0baea020763465fcfd1b3718ff2e60de6b335143
ms.contentlocale: lt-lt
ms.lasthandoff: 09/29/2017

---

# <a name="create-an-engaging-onboarding-experience"></a>Kurkite įtraukiančius supažindinimo su darbu planus

Efektyviai atliktas supažindinimo procesas naujiems darbuotojams padeda efektyviau dirbti bei surasti ryšį su nauju vaidmeniu. Naujus darbuotojus supažindinant su darbu, jie gali greičiau ir tiksliau (nei šio proceso netaikant) suprasti savo naujus vaidmenis; darbuotojai taip pat gali greičiau pradėti užmegzti ryšius, kurie jiems gali padėti sėkmingai dirbti. Kita vertus, jei supažindinimo procesas neveiksmingas, darbuotojai gali pradėti abejoti savo sprendimu prisijungti prie jūsų organizacijos. Įmonės „Gartner“ 2014 m. atliktu tyrimu nustatyta, kad beveik trečdalis iš 1005 respondentų, iš darbo išėjusių per pirmuosius šešis mėnesius, tai padarė dėl to, kad nebuvo aiškūs vadovybės jiems pateikti nurodymai, nebuvo veiksmingas jų mokymas arba savo naujoje aplinkoje jie neužmezgė veiksmingų ryšių.

## <a name="have-an-onboarding-program-in-place"></a>Būkite parengę supažindinimo su darbu programą
Svarbu suprasti, kaip ir kur galite pagerinti supažindinimo procesą. Tolesni klausimai gali padėti supažindinimo procesą sistematiškai išanalizuoti ir pagerinti.

- Kokie yra jūsų darbuotojų praradimo rodikliai?
- Ar nauji darbuotojai sėkmingai įvykdo visas reikiamas supažindinimo su darbu užduotis?
- Kiek laiko trunka, kol padidėja naujo darbuotojo našumas?
- Ar nauji darbuotojai yra patenkinti?

Norėdami pradėti su darbu supažindinti darbuotoją, nelaukite jo pirmosios dienos darbe. Supažindinimo procesą reikia pradėti, kai žinoma naujo darbuotojo darbo pradžios data. Tai dažnai vadinama išankstiniu supažindinimu. Turite galimybę naujiems samdiniams įrodyti, kad jų pasirinkimas prisijungti prie jūsų įmonės buvo teisingas, galite plėtoti ryšius ir pademonstruoti įmonės kultūrą bei vertybes.

Viena iš svarbiausių išankstinio supažindinimo veiklų – naujus samdinius paruošti pirmajai darbo dienai. Šis laikotarpis jiems gali būti įtemptas. Sumažinkite šią įtampą jiems sukurdami pirmosios dienos kontrolinį sąrašą ir darbotvarkę.

### <a name="what-to-include-in-a-checklist"></a>Ką įtraukti į kontrolinį sąrašą

- Ką pasiimti, pvz., tapatybės dokumentą su nuotrauka ir informaciją apie savo banką.
- Kaip apsirengti, jei jūsų įmonė tai nurodo.
- Kaip atvykti į biurą.
- Kontaktinio asmens arba – dar geriau – priskirto pagalbos asmens vardą.
- Įmonės vadovus ar strategijas, kuriuos reikėtų perskaityti.

**Priedas**

- Nusiųskite jiems įmonės atributikos, pvz., marškinėlius ar puodelį.
- Nusiųskite vaizdo pranešimų nuo komandos, sveikinančios prisijungus prie įmonės.
- Įtraukite asmeninį direktoriaus ar kito vadovo sveikinimą.
- Pasirūpinkite, kad pirmoji jų diena būtų ypatinga.

Pirmąją dieną naujam samdiniui nepalikite blogo pirmojo įspūdžio, kad jis nepradėtų abejoti savo sprendimu prisijungti prie jūsų įmonės.

## <a name="create-a-good-first-impression"></a>Sukurkite gerą pirmąjį įspūdį

Sukurkite dienos darbotvarkę ir ja pasidalykite su naujuoju samdiniu. Nesusitelkite tik ties orientavimu. Stenkitės linksmai praleisti laiką, naujus samdinius supažindinti su įvairiais žmonėmis ir jiems aprodyti darbovietę. Įtraukite kitus darbuotojus. Juos informuokite, kad prie įmonės prisijungs naujas žmogus. Nepamirškite IT, atlyginimo ir kituose administraciniuose padaliniuose dirbančių žmonių. Įsitikinkite, kad nauji samdiniai turi viską, ko jiems reikia darbui pradėti. Tai apima darbo sritį, kompiuterį ir reikiamus kredencialus, programinę įrangą bei įrankius. Dėmesį skirkite ne popieriams, o ryšiams.

Ryšiai yra labai svarbūs, kad nauji samdiniai galėtų greičiau pradėti dirbti. Dar svarbiau yra tai, kad jie padeda įmonėje sukurti bendrumo jausmą.

- Įmonėje raskite specialistą ar sėkmingai dirbantį žmogų ir jį paskirkite pagalbos asmeniu.
- Naujus samdinius įtraukite į su darbu susijusias bendruomenes ar bendrų pomėgių grupes. Tai – puikus būdas rasti mokytojų ar mentorių.
- Pasidalykite komandos narių profiliais (geriausia iš anksto), kad paspartintumėte bendravimą, dalijimąsi žiniomis ir ryšį tinkle.
- Nepamirškite socialinių bendruomenių ar renginių, atitinkančių darbuotojo asmeninius tikslus.

## <a name="provide-training"></a>Samdinius apmokykite

Naujam samdiniui suteikite pasitikėjimo ir įrankių, kurių reikia norint sėkmingai dirbti. Reikia pradėti nuo aiškaus jų atsakomybės sričių apibrėžimo ir jūsų lūkesčių bei to, kaip juos įgyvendinti, nustatymo. Tada sukurkite mokymo planą, orientuotą į įgūdžius, kurių jiems reikia jūsų lūkesčiams pateisinti. Nesusitelkite tik ties atitikties mokymais.

## <a name="set-clear-milestones"></a>Nustatykite aiškius etapus

Nustatykite aiškius kontrolinius taškus ir grįžtamojo ryšio ciklą tarp savęs ir naujo samdinio. Sukurkite kuo daugiau galimybių įsiterpti į darbą ir jį pakoreguoti. Klausimus reikia spręsti prieš jiems tampant problemomis ar – dar blogiau – prieš prarandant darbuotoją.

Prieš baigiantis pirmajai darbuotojo savaitei su juo suplanuokite asmeninį susitikimą. Tai – puikus metas aptarti lūkesčius, darbo stilių ir karjeros galimybes.

Naujausiems komandos nariams nustatykite 30, 60 ir 90 dienų tikslus. Kai tikslai nustatyti, būtinai reguliariai patikrinkite, kaip naujiems samdiniams sekasi juos vykdyti.

## <a name="measure-and-optimize"></a>Įvertinkite ir optimizuokite

Kai pradedate naudoti naują supažindinimo su darbu programą, atidžiai apsvarstykite tolesnius klausimus. 

- Ar gerėja darbuotojų praradimo rodikliai?
- Ar nauji samdiniai labiau patenkinti darbu? 

Įvertinkite šiuos duomenis ir kiekvieną kartą samdydami naują žmogų po truputį gerinkite rodiklius.


