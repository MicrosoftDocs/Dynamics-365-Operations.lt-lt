---
title: "„Microsoft Dynamics 365 for Retail“"
description: "Pagrindinis „Dynamics 365 for Retail“ puslapis"
author: josaw1
manager: AnnBe
ms.date: 06/20/2017
ms.topic: index-page
ms.prod: 
ms.service: dynamics-365-retail
ms.technology: 
audience: Application User
ms.reviewer: josaw
ms.search.scope: Core, Operations, UnifiedOperations, Retail
ms.custom: 
ms.assetid: ed0f77f7-3609-4330-bebd-ca3134575216
ms.search.region: global
ms.search.industry: Retail
ms.author: josaw
ms.search.validFrom: 2017-6-19
ms.dyn365.ops.version: Version 1611, Retail Version
ms.translationtype: HT
ms.sourcegitcommit: 77a0d4c2a31128fb7d082238d443f297fd40664f
ms.openlocfilehash: bde08c142e976cd5546703b27af2f9a3ac635d9e
ms.contentlocale: lt-lt
ms.lasthandoff: 07/31/2017

---

# <a name="welcome-to-dynamics-365-for-retail"></a>Sveiki, čia – „Dynamics 365 for Retail“

„Microsoft Dynamics 365 for Retail‟ – tai visapusis mažmeninės prekybos sprendimas, užtikrinantis bendrą prekybą visais kanalais. Jis apima pardavimą, mobilumą, įžvalgas ir produktyvumą, kad naudodami debesų ir mobiliąsias technologijas mažmenininkai bei darbininkai galėtų lengviau pasiekti geresnių rezultatų. „Retail‟ visapusiškai palaiko įvairiausius verslo procesus, pvz., prekybos, atsargų ir kanalų valdymo galimybes. Jis taip pat užtikrina įtraukiančią klientų patirtį visuose sąlyčio taškuose.

> [!NOTE] 
> „Dynamics 365 for Retail‟ yra glaudžiai susijęs su „Dynamics 365 for Finance and Operations‟ „Enterprise‟ leidimu ir „Dynamics 365 for Talent‟. Gali būti, kad tas pačias funkcijas galima rasti visuose trijuose produktuose. Todėl temose, kurios pirmiausia susijusios su „Retail“, produkto pavadinimas bus „Microsoft Dynamics 365 for Retail“; temose, kurios pirmiausia susijusios su pagrindiniu produktu („Finance and Operations“), produkto pavadinimas bus „Microsoft Dynamics 365 for Finance and Operations“ „Enterprise‟ leidimas; temose, kurios pirmiausia susijusios su personalu, produkto pavadinimas bus „Dynamics 365 for Talent“. 

Kairiojoje srityje pasirinkite funkcijų sritį, kad apie ją sužinotumėte daugiau.

## <a name="channel-management"></a>Kanalų valdymas
Nustatydami „Retail“ nuostatas spręsite, kaip nustatyti ir sukonfigūruoti savo parduotuves. Tai gali būti fizinės, interneto parduotuvės arba skambučių centrai.

Kiekvienai mažmeninės prekybos parduotuvei galima nustatyti mokėjimo metodus, pristatymo metodus, kainų grupes, pajamų ir išlaidų sąskaitas, registrus ir darbuotojus. Sukūrus savo mažmeninės prekybos parduotuvę, sukuriamas norimų platinti produktų asortimentas. Taip pat galite nustatyti konkrečių parduotuvių kainas ir nuolaidas, taikomas parduotuvėje parduodamiems produktams.

## <a name="clienteling-and-loyalty"></a>Ryšiai su klientais ir lojalumas
Klientui nuolat reikia pokyčių. Turite gebėti greitai ir efektyviai sužinoti pirkimo įpročių tendencijų pokyčius, kad galėtumėte orientuotis į naujus klientus bei juos pritraukti, tačiau taip pat išlaikydami laimingą esamų klientų bazę.

Be to, klientai turi daug galimybių gauti tai, ko nori, tada, kada nori ir viską gauti už norimą kainą. Siekdami išlaikyti klientų lojalumą, galite naudoti personalizuotus pranešimus ir pasiūlymus, lengvinančius pirkimo procesą.

## <a name="hardware-and-peripherals"></a>Aparatūra ir periferiniai įrenginiai
Su „Retail Modern Point of Sale‟ (MPOS) ir „Cloud POS‟ galima naudoti įvairiausius periferinius aparatūros įrenginius. Tiek MPOS, tiek „Cloud POS‟ siūlo kelis sąsajų ir visuotinio diegimo variantus, kad galėtumėte lengviau dirbti įvairiose verslo situacijose.

Į periferinį „Retail‟ simuliatorių įtrauktas virtualusis periferinis simuliatorius ir POS simuliatorius. Naudojant virtualųjį periferinį simuliatorių pirmiausia išbandomos situacijos, kuriose paprastai reikia naudoti fizinius periferinius EKA įrenginius. POS simuliatorius leidžia išbandyti fizinių periferinių įrenginių suderinamumą su „Retail‟ be būtinybės visuotinai įdiegti POS kliento.

## <a name="intelligence"></a>Įžvalgos
Naudojant išplėstinę analizę, mažmeninės prekybos iššūkiams spręsti galima taikyti mašininio mokymo galimybes ir įjungti prognozuojamąsias optimizuotas bei personalizuotas įžvalgas, padedančias pasiekti augimo ir pelningumo. Naudodami „Retail‟ galite bet kokiame įrenginyje (tiek prijungtame, tiek ne) teikti vaizdines ataskaitas. Be to, klientams galite padėti nustatyti jų poreikius atitinkančius produktus ir paslaugas prieš juos įsigyjant.

## <a name="monitoring-and-diagnosis"></a>Stebėjimas ir diagnozė
„Retail‟ leidžia realiuoju laiku stebėti pardavimo ir maržos našumą įvairiuose organizacijos hierarchijos lygiuose.

## <a name="merchandising"></a>Prekyba
Prieš savo mažmeninės prekybos kanaluose pradėdami parduoti produktus, juos turite sukurti ir sukonfigūruoti sprendime „Retail‟. Galite kurti produktus, nurodyti produkto ypatybes ir atributus bei priskirti produktus mažmeninės prekybos kategorijų hierarchijoms. Norėdami produktus parduoti savo mažmeninės prekybos kanaluose ir juos įtraukti į aktyvų asortimentą, produktus turite išleisti juridiniams subjektams, kur jie parduodami.

Galite koreguoti produktų kainas bei nustatyti nuolaidas, taikomas eilutės prekei ar operacijai EKA aparate, skambučių centro pardavimo užsakyme ar internetiniame užsakyme.

## <a name="store-operations-and-pos"></a>Parduotuvės operacijos ir EKA
MPOS – tai EKA programa, skirta staliniams, planšetiniams kompiuteriams ir telefonams. Bet kurioje parduotuvės vietoje naudodami mobiliuosius įrenginius bei kompiuterinius kasos aparatus pardavėjai gali apdoroti pardavimo operacijas ir klientų užsakymus, komunikuoti su klientais bei atlikti kasdienes operacijas ir valdyti atsargas. „Cloud POS“ yra naršyklėje veikiantis EKA, kurį galima paleisti bet kurioje standartinėje naršyklėje.

Siekiant nustatyti ryšius tarp parduotuvės, parduotuvės EKA ir periferinių mažmeninės prekybos įrenginių, kuriuos tie kasos aparatai naudoja operacijoms apdoroti, turėsite nustatyti kelis komponentus. Taip pat turėsite nustatyti konkretaus EKA egzemplioriaus charakteristikas. Tai – periferinių mažmeninės prekybos įrenginių, kurie bus naudojami su kasos aparatu, aparatūros profilis arba sąranka, parduotuvę, su kuria kasos aparatas yra susietas, vaizdą, kurį mato prie to kasos aparato prisijungęs vartotojas, ir kasos aparate įjungtas funkcijas. Taip pat turėsite nustatyti, ar kasos aparatas gali veikti neprijungtas ar autonominės būsenos.

## <a name="workforce-management"></a>Darbo jėgos valdymas
Norėdami pelningai veikti aplinkoje, kurioje mažėja maržos, mažmenininkai nuolat bando sumažinti savo veiklos kaštus. Daugumai mažmenininkų didelę veiklos kaštų dalį sudaro išlaidos mažmeninės prekybos darbuotojams. Todėl valdydami šias išlaidas mažmenininkai gali itin paveikti bendruosius kaštus. Be to, kai darbo jėgai suteikiama galių ir ji yra produktyvi, tobuliau dirbama su klientais.

Naudodami „Retail‟ parduotuvių vadovai gali kurti ir publikuoti parduotuvių darbininkų pamainas bei grafikus, pamainoms teikti instrukcijų, kopijuoti grafikus iš ankstesnės savaitės į dabartinę. Vadovai taip pat gali matyti darbininkų pateikiamus prašymus leisti neatvykti ir juos tvirtinti arba atmesti. Be to, jie gali matyti pamainų sukeitimo ar jų siūlymo prašymus ir juos tvirtinti arba atmesti.

Pardavėjai gali matyti pamainas ir priskirtus grafikus bei pamainoms skirtas instrukcijas; jie taip pat mato pamainoms priskirtus bendradarbius. Be to, pardavėjai gali teikti prašymus leisti neatvykti, pamainų sukeitimo tarp bendradarbių prašymus ir pamainų siūlymo prašymus.

## <a name="customize-and-administer-retail-environments"></a>„Retail‟ aplinkų tinkinimas ir administravimas
Jei jūsų prašoma tinkinti savo aplinką arba esate atsakingi už visuotinį sistemos diegimą ir jos priežiūrą, primygtinai rekomenduojame peržiūrėti konkrečiai sprendimui „Retail‟ skirtą kūrimo ir sistemos administravimo turinį bei bendresnį turinį.

- [„Dynamics 365 for Retail‟, skirtas IT profesionalams ir kūrėjams](dev-itpro/dev-retail-home-page.md)
- [„Microsoft Dynamics 365 for Retail‟, skirtas kūrėjams IT profesionalams](/dynamics365/unified-operations/dev-itpro/dev-tools/developer-home-page)

## <a name="additional-resources"></a>Papildomi ištekliai
### <a name="whats-new-and-in-development"></a>Kas nauja ir kuriama
Norėdami pamatyti naujas išleistas funkcijas ir kuriamas naujas funkcijas, eikite į [„Microsoft Dynamics 365 Roadmap‟](https://roadmap.dynamics.com/) svetainę.

### <a name="blogs"></a>Tinklaraščiai
[„Microsoft Dynamics 365‟ tinklaraštyje](https://community.dynamics.com/b/msftdynamicsblog) galite rasti nuomonių, naujienų ir kitos informacijos apie „Retail‟ ir kitus sprendimus.

Daug įrašų apie „Retail‟ galima rasti [„Microsoft Dynamics AX‟ produktų komandos tinklaraštyje](https://blogs.msdn.microsoft.com/dax/). Nors kai kurie iš šių įrašų buvo skirti ankstesnei „Retail‟ versijai, galioja tos pačios koncepcijos. Procedūros taip pat panašios į dabartinės versijos procedūras.

[„Microsoft Dynamics Operations‟ partnerių bendruomenės tinklaraštis](https://community.dynamics.com/partner/b/operationspartnercommunityblog) – tai vienas išteklius, kuriame „Microsoft Dynamics‟ partneriai gali sužinoti, kas nauja ir kokios yra „MBS Operations‟ tendencijos.

